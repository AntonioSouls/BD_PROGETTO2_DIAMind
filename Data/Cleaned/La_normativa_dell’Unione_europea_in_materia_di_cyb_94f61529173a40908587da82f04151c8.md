# La normativa dell’Unione europea in materia di cybersicurezza

sottocapitoli: 20
.: Yes

## La cybersicurezza: cenni storici e definizione

In origine la `cybersecurity` coincideva con la sicurezza dei computer, comprendente la sicurezza dei sistemi e delle informazioni. Prima quando non c’era ancora la “condivisione” ci si occupava solamente di proteggere da minacce fisiche, accessi non autorizzati e sabotaggi; successivamente con la “condivisione” delle risorse informatiche tra più utenti ha ampliato il panorama dei rischi inducendo alla ricerca di standard di sicurezza informatica.

L’esplosione di internet, la creazione del protocollo di HTTP e il WWW, ebbero per effetto l’enorme dilatazione del cyberspazio, portando prepotentemente al centro delle priorità governative la necessità di garantirne la sicurezza. La pervasività del cyberspazio non consentiva più di mantenere un concetto di cybersicurezza che ignorasse il moltiplicarsi dei flussi di dati, tale concetto assunse dunque un’accezione nuova e ben più ampia di quella di computer security ancora legata alla protezione dall’acceso fisico ai sistemi.

Una più sintetica definizione riconduce al concetto di cybersicurezza l’insieme delle tecnologie, programmi, processi e tecniche concepiti e messi in atto per proteggere dispositivi, dati e reti informatiche. Si tratta di una nozione che intende includere i tre principali oggetti di protezione: contenuti (dati e informazioni), hardware e software.

Con il termine `privacy` si vuole indicare il diritto alla tutela delle vicende private e familiari da impedire intromissioni di terzi che non abbiano un interesse socialmente apprezzabile. Il dibattito sul diritto alla protezione dati, affiancato alla privacy, si è intensificato ed è divenuto centrale, anche per il legislatore europeo, soltanto con l’espansione delle reti e l’intensificarsi dei flussi di dati.

## La sicurezza delle reti e delle informazioni, il contrasto al cybercrime, la protezione dei dati

Nel 2013 la sicurezza informatica divenne un obiettivo politico autonomo e definito in strumenti normativi separati, mentre attualmente attraversa ogni settore della politica dell’Unione. La direttiva sulla protezione dei dati interveniva ad armonizzare le disposizioni degli stati membri necessarie per assicurare un livello equivalente di tutela dei diritti e delle libertà fondamentali, in particolare del diritto alla vita privata, con riguardo al trattamento dei dati personali nel settore delle comunicazioni elettroniche e per assicurare la libera circolazione di tali dati e dei relativi servizi e apparecchiature all’interno della Comunità.

## La protezione delle infrastrutture critiche

Nell’ottobre del 2004 la commissione UE adottava una comunicazione in materia di protezione delle infrastrutture critiche nell’ambito della lotta al terrorismo definendo come critiche le infrastrutture materiali e di tecnologia dell’informazione, le reti, i servizi e i beni il cui danneggiamento o distruzione avrebbe gravi ripercussioni sulla salute, la sicurezza e il benessere dei cittadini oppure sul valido funzionamento delle amministrazioni pubbliche degli Stati membri.

Nel 2005 il consiglio di Giustizia e affari interni suggeriva un approccio multi-rischio, che tenesse conto anche di minacce provenienti da eventi accidentali avversi, quali le catastrofi naturali e tuttavia mantenendo come priorità il contrasto della minaccia terroristica. 

## La lotta alle minacce terroristiche, la strategia 2006 e la direttiva data retention

Il ruolo cruciale delle tecnologie dell’informazione e della comunicazione era particolarmente avvertito in relazione alla sicurezza nazionale ed europea, minacciata da crescenti rischi di natura terroristica. 

La `strategia del 2006`:

- suggeriva di avviare un esercizio di valutazione comparativa delle politiche nazionali legati alla sicurezza delle reti e dell’informazione, al fine di rilevare le migliori pratiche da diffondere in europa.
- preannunciava l’intenzione della commissione di invitare l’ENISA a stabilire un accordo di fiducia con gli stati membri e le parti interessate al fine di sviluppare un quadro adeguato per la raccolta di dati, con meccanismi e procedere per la raccolta e l’analisi di dati sugli incidenti a danno della sicurezza e sulla fiducia dei consumatori a livello comunitario.

Quindi si vuole avere un sistema europeo di condivisione delle informazioni e di allerta che permetta di rispondere efficacemente alle minacce esistenti ed emergenti alle reti elettroniche.

Nello stesso anno è stato adottato una direttiva volta ad armonizzare le disposizioni degli stati membri relative agli obblighi di conservare determinati dati da essi generati o trattati, allo scopo di garantirne la disponibilità a fini di indagine, accertamento e perseguimento di reati gravi, quali definiti da ciascuno stato membro nella propria legislazione nazionale. 

La direttiva `data-retention` è collegata alla conservazione dei dati nelle telecomunicazioni, e rendeva ulteriormente evidente la necessità di sicurezza informatica, atteso che la protezione dei dati conservativi risultava essenziale per raggiungere gli stessi fini di sicurezza ai quali l’obbligo di conservazione era principalmente orientato.

## L’agenda digitale europea del 2010

Nel maggio 2010 la commissione adottava la comunicazione *un’agenda digitale europea*, nella quale erano individuati i 7 principali ostacoli al pieno sfruttamento delle tecnologie dell’informazione e della comunicazione, tra i quali figuravano l’aumento delle criminalità informatica e il rischio di un calo della fiducia nelle reti. Al fine di superare questi ostacoli venivano programmate una serie di azioni che comprendevano anche una proposta di revisione della direttiva sulla firma elettronica, per il riconoscimento e l’interoperabilità di sistemi di autenticazione elettronica sicura.

## La sicurezza delle reti e dell’informazione nel settore delle telecomunicazioni

La direttiva `2009/140/CE` è volta principalmente a garantire il comportamento del mercato interno delle comunicazioni elettroniche, riducendo progressivamente le regole settoriali per ottenere un settore delle telecomunicazioni regolato esclusivamente dal diritto della concorrenza, riconoscendo la necessità di garantire la sicurezza e l’integrità delle reti e dei servizi.

Per le sole imprese fornitrici di reti pubbliche di comunicazioni era inoltre previsto un obbligo di adottare tutte le misure opportune per garantire l’integrità delle loro reti e assicurare la continuità della fornitura dei servizi su tali reti. Le tipologie di imprese erano tenute a comunicare all’autorità nazionale competente ogni violazione della sicurezza o perdita dell’integrità che avesse prodotto conseguenze significative sul funzionamento delle reti o dei servizi. Era previsto anche per l’autorità nazionale l’obbligo di informare le autorità degli stati membri e l’ENISA di trasmettere una relazione annuale sintetica delle notifiche ricevute dalle azioni adottate.

La direttiva imponeva agli stati membri di assicurare che le autorità nazionali fossero dotate di tutti i poteri necessari a svolgere le funzioni loro attribuite, tra cui in particolare poteri direttivi, informatici, istruttori e di indagine nei confronti delle imprese, al fine di valutare le misure da queste adottate, eventuali casi di mancata conformità e i loro effetti in termini di sicurezza e integrità delle reti.

## La strategia dell’Unione europea per la cybersicurezza del 2013

Il 7 febbraio del 2013 viene presentata dalla commissione, la strategia dell’unione europea per la sicurezza cibernetica con l’invito al consiglio e al parlamento europeo ad adottarla. La strategia fissava 5 principi in cui doveva ispirarsi la politica interna e internazionale dell’UE in materia di cybersicurezza:

1. applicabilità al cyberspazio degli stessi valori costitutivi dell’UE e delle stesse norme applicabili nel mondo fisico;
2. protezione dei diritti fondamentali, della libertà di espressione, dei dati personali e della vita privata anche nell’attuazione di politiche di cybersicurezza;
3. accesso sicuro per tutti a Internet e a un flusso continuo di informazioni;
4. governance partecipativa, democratica ed efficiente con il coinvolgimento di tutti i soggetti interessati, tra cui enti commerciali e non governativi, implicati nella gestione quotidiana delle risorse, dei protocolli e delle norme di Internet e nel futuro sviluppo della rete;
5. responsabilità condivisa tra tutti gli attori implicati (autorità pubbliche, settore privato o singoli cittadini) per garantire la sicurezza, attivarsi per proteggersi e se necessario assicurare una risposta coordinata per rafforzare la cybersicurezza

Nel rispetto di tali principi, la strategia indicava le priorità da conseguire: 

1. raggiungere la cyber-resilienza;
2. ridurre drasticamente il cybercrime;
3. sviluppare una politica e una capacità di cyberdifesa connesse alla Politica di sicurezza e di difesa comune (PSDC)
4. sviluppare le risorse industriali e tecnologiche per la cybersicurezza
5. creare una politica internazionale coerente dell’Unione europea sul cyberspazio e promuovere i valori costitutivi dell’UE a livello internazionale.

## Scopo e oggetto della direttiva NIS

La direttiva `NIS` mirava a:

- stabilire obblighi minimi comuni in materia di sicurezza delle reti e dell’informazione, impegnando gli Stati membri a designare autorità nazionali competenti, costituire gruppi CERT efficienti, adottare una strategia nazionale e un piano di collaborazione nazionale in materia di NIS
- costituire meccanismi coordinati di prevenzione, individuazione, mitigazione e risposta, che permettessero lo scambio di informazioni e l’assistenza reciproca tra le autorità nazionali competenti, le quali erano chiamate a garantire la collaborazione sulla base di un piano dell’UE, per rispondere agli incidenti cibernetici con dimensione transnazionale
- migliorare la preparazione e l’impegno del settore privato, inducendo quest’ultimo a elaborare, a livello tecnico, capacità proprie di cyber-resilienza e a scambiare buone pratiche a livello intersettoriale, di cui avrebbe beneficiato anche il settore pubblico

La direttiva definisce anche il concetto di sicurezza riferito a reti e sistemi informativi come la capacità di resistere a un determinato livello di riservatezza, a ogni azione che comprometta la disponibilità, l’autenticità, l’integrità o la riservatezza dei dati conservati o trasmessi o trattati e dei relativi servizi offerti o accessibili tramite tale rete o sistemi informativi.

## Gli obblighi a carico degli stati membri

Sul fronte operativo era previsto l’obbligo di costruire una o più squadre di intervento per la sicurezza informatica in caso di incidente, con la funzione di collaborare in modo effettivo, efficiente e sicuro con la rete dei CSIRT. Ai CSIRT doveva essere garantito l’accesso a un’infrastruttura di informazione e comunicazione appropriata, sicura e resiliente a livello nazionale, nonché l’accesso alle informazioni sugli incidenti notificati alle autorità nazionali. Compito degli stati membri era poi garantire che gli incidenti fossero notificati almeno alle autorità competenti ed eventualmente ai CSIRT.

Infine era richiesto agli strati membri un controllo di conformità nei confronti degli operatori di servizi essenziali e dei fornitori di servizi digitali, con attribuzione dei relativi poteri e mezzi alle autorità nazionali. In particolare, era richiesto di assicurare alle autorità sia un potere istruttorio e di indagine, consistente nella richiesta agli enti interessati di fornire le informazioni necessarie a valutare la sicurezza delle reti e dei sistemi informativi e, nel caso degli operatori di servizi essenziali, anche la prova dell’effettiva attuazione delle politiche di sicurezza, sia un potere regolativo che includesse l’emanazione di istruzioni vincolanti per gli operatori di servizi essenziali in caso di accertata non conformità, e l’imposizione ai fornitori di servizi digitali di rimediare a qualsiasi mancato adempimento degli obblighi previsti a loro carico.

## Gli obblighi a carico degli operatori di servizi essenziali e dei fornitori di servizi digitali

La trattazione degli obblighi previsti a carico degli operatori di servizi essenziali e dei fornitori di servizi digitali richiede una previa definizione dei confini di tali categorie di soggetti. 

L’identificazione degli operatori di `servizi essenziali` era demandata dal legislatore europeo del 2016 agli strati membri e comprendevano:

- la riconducibilità a uno dei settori come energia, trasporti, settore bancario, infrastrutture del mercato finanziario, settore sanitario, fornitura e distribuzione di acqua potabile, infrastrutture digitali e ai relativi sotto settori.
- il fatto di fornire un servizio essenziale per il mantenimento di attività sociali e o economiche fondamentali
- la dipendenza del servizio fornito dalla rete e dai sistemi informativi
- la valutazione che un incidente avrebbe effetti negativi rilevanti sulla fornitura del servizio

Sempre per gli operatori dei `servizi essenziali` erano previste i seguenti obblighi:

1. adottare misure tecniche e organizzative adeguate e proporzionate alla `gestione dei rischi` posti alla sicurezza delle reti e dei sistemi informativi che usano nelle loro operazioni, tenendo conto delle conoscenze più aggiornate in materia;
2. adottare misure adeguate per `prevenire` e minimizzare l’impatto degli incidenti a carico della sicurezza delle reti e dei sistemi informativi utilizzati per la fornitura dei servizi essenziali, al fine di assicurare la continuità di questi ultimi;
3. `notificare` senza indebito ritardo all’autorità competente o al CSIRT gli incidenti aventi un impatto rilevante sulla continuità dei servizi essenziali prestati. Al fine di stabilire la sussistenza dell’obbligo di notifica, l’articolo 14, paragrafo 4, della direttiva poneva tre parametri di valutazione della rilevanza dell’impatto: numero di utenti interessati dalla perturbazione del servizio essenziale, durata dell’incidente, diffusione geografica

Per i fornitori di `servizi digitali` la direttiva prevedeva tre ordini di obblighi analoghi, tuttavia con alcune precisazioni dovute alla peculiarità dei servizi forniti:

- attuare l’obbligo di adottare misure di prevenzione adeguate al rischio esistente, oltre a tener conto delle conoscenze più aggiornate in materia.
- al fine di determinare l’insorgere di un obbligo di notifica, la rilevanza dell’impatto dell’incidente andava valutata tenendo conto oltre che dei 3 parametri per gli operatori dei servizi essenziali di ulteriori 2 parametri
    - la portata della perturbazione del funzionamento del servizio
    - la portata dell’impatto sulle attività economiche e sociali.
    
    L’obbligo si applicava solo se il fornitore avesse accesso alle informazioni necessarie per valutare l’impatto dell’incidente in base ai parametri previsti. 
    

Va infine fatto cenno all’articolo 19 della direttiva, il quale da una parte impegnava gli Stati a incoraggiare l’uso di standard accettati a livello internazionale e di specifiche pertinenti alla sicurezza delle reti e dei sistemi di informazione, dall’altra vietava di imporre o favorire l’uso di particolari tipi di tecnologia, adottando così un approccio di neutralità tecnologica.

## L’aggiornamento della Strategia sulla cybersicurezza nel 2017

L’espansione di dati dovuta all’IOT che si serviva dell’intelligenza artificiale, il web 3.0 e la data science avevano sì dato impulso all’economia, ma anche ampliato le possibilità di attacchi hacker, potendo i cybercriminali colpire qualunque dispositivo collegato alla rete internet. In questo contesto di rapida evoluzione, la Commissione si accorse ben presto che la strategia del 2013 era inadeguata ad affrontare le nuove sfide.

Nello stesso anno in cui vedeva la luce la direttiva NIS era emanata la comunicazione: *rafforzare il sistema di resilienza informatica dell’Europa e promuovere la competitività e l’innovazione nel settore della cybersicurezza*, con cui la commissione annunciava ulteriori misure per intensificare la cooperazione e lo scambio di informazioni e conoscenze, e aumentare la resilienza e la preparazione dell’UE, contemplando anche possibili scenari di incidenti informatici su vasta scala e crisi della cybersicurezza a livello paneuropeo.

La Comunicazione avanzava inoltre l’ipotesi di un quadro per la certificazione della sicurezza di prodotti e servizi ICT, con lo scopo di accrescere la fiducia e la sicurezza
nel mercato unico digitale. Anche il Consiglio, nelle successive conclusioni del 2016, riconosceva l’esigenza di una costante e più stretta cooperazione, specie nella gestione degli incidenti transfrontalieri e su vasta scala, ribadendo il ruolo centrale del Regolamento ENISA ai fini di un quadro di resilienza informatica, e invitando la Commissione ad assumere iniziative in materia di certificazione a livello europeo.

La rinnovata strategia doveva pertanto articolare le proprie azioni su tre
ambiti di intervento, citati nel titolo della raccomandazione:

- `rafforzamento della resilienza`: è stata fatta la creazione di un quadro europeo di certificazione che definisse a  livello dell’UE la procedura per la creazione di programmi di certificazione della cybersicurezza a copertura di prodotti, servizi e/o sistemi, con un livello di garanzia adattato all’uso previsto. Una particolare attenzione è stata data alla creazione, allo sviluppo e al mantenimento di competenze cibernetiche, sia attraverso l’istituzione di un centro europeo di ricerca e competenza sulla cybersicurezza e di una rete di centri di competenza, integrando la sensibilizzazione ai problemi di cybersicurezza e cybercriminalità nei programmi di istruzione scolastica primaria e secondaria
- `creazione di una deterrenza`: la commissione mirava alla promozione dell’uso del protocollo IPv6, volto a limitare le attribuzioni plurime di indirizzi IP e a facilitare l’identificazione dei cybercriminali restringendo il campo degli indagati. Al tempo stesso la commissione avviava studi sulla criptazione e sul potenziamento delle misure contro il darknet, e proponeva un rafforzamento del ruolo di Europol con il suo centro europeo per la lotta alla criminalità informatica.
- `rafforzamento della cooperazione internazionale con gli stati terzi`: In materia di cooperazione con gli Stati terzi, la rinnovata strategia prevedeva, tra l’altro, di portare avanti il quadro strategico per la prevenzione dei conflitti e la stabilità nel cyberspazio, di sviluppare una nuova rete di capacity bulding a sostegno della capacità dei Paesi terzi di affrontare le cyberminacce e di portare avanti la cooperazione UE-NATO, anche con la partecipazione ad esercitazioni parallele e coordinate.

## Il Regolamento generale sulla protezione dei dati (GDPR)

Nel ricomporre il quadro della normativa europea incidente sulla cybersicurezza va dato conto del fatto che, negli anni in cui si riconsiderava la Strategia del 2013, giungeva a termine il negoziato sul Regolamento generale relativo alla protezione dei dati personali (`GDPR`-General Data Protection Regulation) adottato e pubblicato nel 2016 il quale imponeva ai titolari del trattamento dei dati di adottare misure di sicurezza tecniche e organizzative adeguate al rischio di violazione dei dati personali.

Il regolamento definisce una procedura di valutazione del rischio per i dati personali che comprende 3 fasi:

- la prima è svolta prima ancora che il singolo trattamento e i suoi dettagli siano conosciuti, ed è definita `data-protection-inpact-assestment`. In sostanza questa valutazione è richiesta quando un trattamento dei dati personali potrebbe comportare un rischio elevato per i diritti e la libertà delle persone interessate.
- In una seconda fase il titolare del trattamento è tenuto a rivedere costantemente la valutazione d’impatto, verificando che le misure adottate siano effettivamente efficaci e non necessitino di essere potenziate per garantire una sufficiente protezione dei dati.
- L’ultima fase è quella della verifica svolta dall’autorità nazionale di controllo nell’esercizio dei suoi poteri.

L’articolo 33 del `GDPR` prevede un obbligo di notifica all’autorità di controllo nazionale di ogni violazione di sicurezza laddove la violazione presenti un rischio elevato per i diritti e le libertà dell’interessato, anche quest’ultimo deve essere informato tempestivamente.

Il `GDPR` prevede poi l’applicabilità, da parte dell’autorità di controllo nazionale, di sanzioni consistenti per il caso di mancata notifica, nonché la possibilità di rivolgere al titolare del trattamento misure correttive quali avvertimenti, ammonimenti, ingiunzioni, imposizione di limiti provvisori o definitivi al trattamento e di divieti, ordini di rettifica e cancellazione dei dati, revoca di certificazioni, ordini di sospendere i flussi di dati verso i paesi terzi o le organizzazioni internazionali.

## Il Cybersecurity Act: dalla sicurezza delle reti e dei sistemi di informazione alla cybersicurezza by design e by default

Il `cybersecurity-act` mira a migliorare la resilienza e la sicurezza cibernetica nell’UE, fornendo un quadro normativo chiaro e promuovendo la cooperazione tra gli stati membri e le parti interessate. Questo strumento è ricco di significato e può essere diviso in 2 parti:

- `riforma dell'ENISA`: Secondo il Regolamento, l’ENISA deve costituire un punto di riferimento essenziale per gli Stati membri, per la Commissione e per le altre agenzie europee in materia di politiche, strategie e normativa sulla cybersicurezza, e garantire maggiore uniformità di attuazione alla normativa già esistente. Deve inoltre contribuire e promuovere lo sviluppo e l’attuazione della politica dell’Unione in materia di certificazione della cybersicurezza dei prodotti, servizi e processi ITC.
    
    Una importante novità del CSA consiste nell’aver consentito all’ENISA di supportare gli Stati membri anche nella gestione operativa degli incidenti informatici e di partecipare alla gestione del nuovo sistema di certificazione, in tal modo superando il ruolo di mero centro di assistenza tecnica e consulenza nell’elaborazione delle politiche, che l’Agenzia aveva storicamente ricoperto
    
- `quadro europeo di certificazione della cybersicurezza`: la vera innovazione del Cybersecurity Act è l’istituzione di un quadro europeo di certificazione della cybersicurezza che mirava a:
    - favorire mediante l’armonizzazione dei sistemi di certificazione la piena realizzazione di un mercato unico digitale, i cui attori fossero in grado di competere efficacemente anche con i concorrenti extraeuropei
    - aumentare la consapevolezza dei consumatori e utenti finali del livello di sicurezza dei dispositivi utilizzati quotidianamente.

Nel definire gli obiettivi minimi di sicurezza, l’articolo 51 si informa in particolare ai principi della security `by design` e `by default`, nonché al principio dell’aggiornamento protetto, stabilendo che i prodotti, servizi e processi TIC debbano essere sicuri fin dalla progettazione e per impostazione predefinita  e che il software e l’hardware di tali prodotti, servizi e processi debbano essere aggiornati, non contenere vulnerabilità pubblicamente note e disporre di meccanismi per effettuare aggiornamenti protetti.

## Le carenze del quadro europeo vigente e la presentazione della Strategia

Sebbene la Direttiva NIS avesse garantito una sicurezza cibernetica alle infrastrutture critiche, attraverso l’imposizione di misure preventive agli operatori di servizi essenziali, la stessa soffriva tuttavia significative limitazioni, dovute, da una parte, alla restrizione dell’ambito di applicazione ai soli 7 settori individuati nell’allegato $II$. Pur avendo previsto che l’ENISA e il gruppo di cooperazione istituito dalla NIS vigilassero e operassero al fine di garantire uniformità, la valutazione dell’attuazione della direttiva, effettuata dalla Commissione, fece emergere una notevole frammentazione tra gli Stati membri.

Altro vulnus della direttiva era costituito dal fatto che, pur essendo la cybersicurezza degli operatori di servizi essenziali, di qualunque natura essi fossero necessariamente dipendente dai fornitori di servizi digitali, questi ultimi non erano tutti ricompresi nell’ambito di applicazione della direttiva, la quale ne includeva solo tre tipologie: fornitori di servizi di e-commerce, motori di ricerca online e di cloud computing. Con ciò, si lasciavano scoperti una serie di servizi e prodotti che pure incidevano sulla cybersicurezza, e in maniera tutt’altro che marginale, quali ad esempio la fornitura di sistemi operativi, di applicativi e di dispositivi digitali fissi e mobili, che, in ragione della connessione pressoché continua cui sono ormai sottoposti, costituiscono oggetto di un sempre maggior numero di attacchi e incidenti informatici ai danni di privati cittadini, aziende, istituzioni pubbliche e private.

Ciò premesso, il Consiglio accoglieva con favore i piani annunciati dalla Commissione per migliorare la coerenza ed uniformità delle norme e agevolare la condivisione sicura delle informazioni, anche attraverso una revisione della Direttiva NIS, nonché di esplorare la possibilità di migliorare la cyber-resilienza e rispondere in modo più efficace agli attacchi informatici. In questo contesto storico-politico, la Commissione europea e l’alto rappresentante per la politica estera e di sicurezza comune, nella Comunicazione congiunta al Parlamento europeo e al Consiglio del 16 dicembre 2020, presentavano la Strategia dell’UE in materia di cybersicurezza per il decennio digitale

## Azioni e iniziative della nuova Strategia

La nuova Strategia dell’UE sulla cybersicurezza ha definito in che modo l’UE proteggerà i cittadini, le imprese e le istituzioni dalle minacce informatiche, promuoverà la cooperazione internazionale e contribuirà a garantire un’Internet globale e aperta. Essa ha proposto un pacchetto di misure politiche di regolamentazione e di investimento nelle seguenti 3 principali aree di intervento

- `resilienza, sovranità tecnologica e leadership`: rientrano in quest’area di intervento tutte le azioni in grado di assicurare la cybersicurezza fin dalla progettazione, considerata indispensabile al fine di aumentare la resilienza agli incidenti, anche nell’ottica di guadagnare per l’Unione europea una posizione di leadership nello sviluppo di tecnologie sicure lungo l’intera catena di approvvigionamento
- `sviluppo delle capacità operative`: lo sviluppo delle capacità operative che consentono di prevenire, dissuadere e rispondere alle minacce informatiche; presuppone il coinvolgimento di tutti gli organismi, le comunità, le reti, le istituzioni, e le agenzie dell’UE nonché delle autorità degli stati membri, ognuno per la propria competenza e mediante l’uso dei propri strumenti.
- `promozione di cyberspazio globale e aperto`: partendo da un’idea di cyberspazio fondata sullo stato di diritto, sui diritti umani, sulle libertà fondamentali e sui valori democratici, la strategia propone una leadership dell’Unione europea nei processi di definizione degli standard internazionali, specie nei settori delle tecnologie emergenti come l’IA, il cloud, il calcolo quantistico e dell’architettura di base di Internet, in linea con i valori dell’UE. In tale settore di intervento, è centrale la cooperazione internazionale in tutte le sedi pertinenti, oltreché la cooperazione con il settore privato, il mondo accademico e la società civile

## La Direttiva NIS2: misure per un livello comune elevato di cybersicurezza

La nuova direttiva nota come `NIS2` (fatta con l’obiettivo di colmare le carenze e rafforzare l’efficacia della `NIS`) interviene in primis sull’ambito di applicazione della normativa in parola, ampliandone i confini su 2 fronti:

- la direttiva si applica a tutti i soggetti di medie e grandi dimensioni che rientrino nei settori elencati o forniscano i servizi in essa contemplati
- l’elenco dei settori inclusi deve essere aggiornata con l’aggiunta di settori nevralgici, quali le pubbliche amministrazioni centrali.

La `NIS2` distingue gli operatori in 2 categorie: soggetti essenziali e soggetti importanti. Per quanto attiene agli obblighi gravanti sugli stati membri il nuovo strumento impone la designazione o istituzione di una o più autorità di gestione delle crisi informatiche, responsabili della gestione degli incidenti e delle crisi di cybersicurezza su vasta scala e dotate di adeguate risorse, nonché l’adozione di un piano nazionale di risposta agli incidenti e alle crisi di cybersicurezza su vasta scala.

La direttiva attribuisce inoltre un ruolo centrale agli organi di gestione degli operatori (governance) che dovranno essere necessariamente coinvolti nell’attuazione degli obblighi posti a carico dei soggetti essenziali e importanti, la direttiva affronta inoltre il problema della sicurezza delle catene di approvvigionamento e delle relazioni con i fornitori; semplifica gli obblighi di notifica e introduce misure di vigilanza più rigorose per le autorità nazionali e obblighi di esecuzione più severi.

Va infine ricordato il formale avvio dell’operatività della Rete europea di organizzazioni di collegamento per le crisi informatiche, EU-CyCLONE, che supporterà la gestione coordinata di incidenti e crisi di sicurezza informatica su larga scala.

## La Direttiva sulla resilienza dei soggetti critici (UE) 2022/2557 – Direttiva CER

La direttiva `CER` sostituisce la direttiva `2008/114/CE` sulle infrastrutture critiche. Le nuove norme mirano a rafforzare la resilienza delle infrastrutture critiche nei confronti di una serie di minacce, tra cui i rischi naturali, gli attacchi terroristici, le minacce interne o il sabotaggio, nonché le emergenze sanitarie come la pandemia covid-19.

A seguito della valutazione della precedente Direttiva 2008/114/CE svolta nel 2019, il legislatore europeo aveva infatti preso atto dell’insufficienza di misure di protezione riguardanti singole strutture, e della necessità di definire meglio i rischi, il ruolo e i compiti dei soggetti critici, rafforzandone la resilienza anche in considerazione degli aumentati rischi fisici, dovuti al cambiamento climatico e ai più frequenti eventi meteorologici estremi e catastrofi naturali. La direttiva `CER` era pertanto tesa a colmare tali lacune.

Secondo le nuove disposizioni, gli Stati membri sono tenuti ad adottare misure volte a garantire la fornitura, nel mercato interno, dei servizi essenziali per la società. Devono inoltre individuare i soggetti critici, rafforzare la resilienza e la capacità operativa di tali soggetti e fissare regole sulla vigilanza e sull’applicazione delle norme nei confronti degli stessi.

Anche qui si impone agli Stati membri di adottare una strategia nazionale, indicare una o più autorità competenti responsabili della corretta applicazione e del rispetto della direttiva a livello nazionale, e designare un unico punto di contatto per assicurare la cooperazione transfrontaliera con le autorità degli altri Stati membri.

La direttiva ha poi creato il Gruppo per la resilienza dei soggetti critici, che ha il compito di supportare la Commissione europea e agevolare la cooperazione tra gli Stati membri e lo scambio di informazioni, di coadiuvare gli Stati nell’individuazione dei soggetti critici, nonché di analizzare le strategie rilevando le migliori prassi e favorendone lo scambio. Infine, sono previste apposite misure affinché le autorità competenti dei vari Paesi possano valutare l’applicazione della normativa da parte dei soggetti critici attraverso ispezioni.

## Il Regolamento (UE) 2022/2554 relativo alla resilienza operativa digitale per il settore finanziario – Digital Operational Resilience Act (DORA)

Il regolamento `UE-2022/2554` noto come regolamento `DORA` è il terzo strumento normativo nel settore della resilienza presentato con la strategia del 2020 accanto alla `NIS2` e `CER`. Mira a rafforzare e armonizzare a livello europeo i principali requisiti di cybersecurity per i soggetti operanti nell’ambito finanziario e assicurativo, ad armonizzare i requisiti di rischio delle tecnologie dell’informazione e della comunicazione per il settore dei servizi finanziari e a garantire che tutti i soggetti interessati dispongano di idonee garanzie per mitigare eventuali attacchi e altri rischi informatici, attraverso misure di governance, gestione del rischio e segnalazione degli incidenti.

Il Regolamento DORA ha comunque un ambito di applicazione molto esteso, investendo una lunga lista di enti fornitori di servizi finanziari, ivi compresi anche i fornitori di servizi cripto e di servizi ICT, questi ultimi identificati dalle autorità di vigilanza dei mercati finanziari dell’UE sulla base di criteri determinati dall’articolo 31 del regolamento, che fanno riferimento, tra l’altro, alla dipendenza dei servizi finanziari da quelli ICT.

I soggetti finanziari interessati dovranno essere in grado di classificare le minacce e gli incidenti informatici connessi ai fornitori delle menzionate tecnologie, sulla base di una serie di criteri determinati dal regolamento e mediante la predisposizione di procedure interne. Tali procedure dovranno permettere di identificare, registrare e classificare gli incidenti in base al grado di priorità, di gravità e di criticità dei servizi colpiti, e dovranno definire i ruoli e le responsabilità del personale interno. È inoltre richiesta l’elaborazione di piani di comunicazione per gli stakeholders interessati, ivi compresi, in particolare, i membri del Consiglio di amministrazione societario

## Il Cyber Resilience Act (CRA)

Il costante incremento degli attacchi informatici e delle minacce alle componenti hardware e software, registrato soprattutto dopo la pandemia da Covid-19, ha evidenziato la natura lacunosa del panorama normativo europeo in materia di cybersicurezza, dimostratosi non ancora sufficiente a garantire un’adeguata sicurezza informatica dei prodotti digitali. 

La diffusione capillare dell’Internet of Things, e dei dispositivi di ogni genere, misura e portabilità, costantemente connessi alla rete, ha avuto un effetto moltiplicatore dei bersagli che possono essere colpiti non solo da comportamenti dannosi volontari, come gli attacchi informatici, ma anche da incidenti involontari o non dipendenti dal fattore umano. La compromissione di prodotti digitali apparentemente meno critici, infatti, a causa della iperconnessione di tutti i dispositivi, può avere ripercussioni su tutte le reti e sistemi, cui i prodotti colpiti siano collegati. 

Va inoltre considerato che molti dei dispositivi della Internet of Things interagiscono col mondo fisico pertanto la sicurezza cibernetica di tale prodotti è direttamente collegata alla sicurezza delle persone, intesa come protezione e tutela contro minacce alla vita o all’incolumità fisica.

Garantire standard ottimali di cybersicurezza per questa moltitudine di prodotti appare pertanto una priorità non più procrastinabile, atteso che il mercato di per sé si è dimostrato non in grado di assicurare una preferenza dei consumatori verso prodotti informaticamente più sicuri. Questa carenza è dovuta in parte a un livello di investimento dei produttori non sufficiente, nel campo della sicurezza informatica, e in parte alla scarsa trasparenza e diffusione delle informazioni sui requisiti e sul livello di sicurezza informatica caratterizzanti i prodotti, circostanza che impedisce ai consumatori una scelta consapevole.

La proposta di regolamento mira pertanto all’attuazione e al miglior funzionamento del mercato interno, obiettivo che persegue mediante due essenziali strumenti: la riduzione della vulnerabilità dei prodotti digitali, attraverso la previsione di requisiti obbligatori comuni di cybersicurezza, e l’aumento della fiducia dei consumatori, dovuta a maggior consapevolezza circa le caratteristiche del prodotto acquistato in termini di cybersicurezza e capacità di risposta ad attacchi informatici.

La proposta `CRA` definisce poi dei requisiti essenziali di alto livello in termini di sicurezza, il cui dettaglio è rinviato a norme tecniche armonizzate redatte dagli organismi europei di normazione, sulla base di una richiesta da parte della commissione.

## Il Cyber Solidarity Act

La proposta di `cyber-solidarity-act` stabilisce misure intese a rafforzare la solidarietà e le capacità dell’unione di rilevamento delle minacce e dagli incidenti di cybersicurezza e di preparazione e risposta agli stessi. Prevedeva in particolare la creazione di uno scudo informatico europeo, l’istituzione di un meccanismo di cyber-sicurezza e di un meccanismo di revisione degli incidenti, nonché la creazione di un’accademia europea di competenze in cybersicurezza, per garantire una risposta coordinata ed efficace ai cyber-attacchi e una solida preparazione a livello europeo ad affrontare minacce e attacchi.

Lo scudo informatico è costituito da un’infrastuttura condivisa a livello europeo composta da vari centri operativi di sicurezza nazionali e transfrontalieri, deputati alla rilevazione e al contrasto degli attacchi informatici anche attraverso l’uso di sistemi di intelligenza artificiale e di analisi avanzata dei dati. Esso ha l’obiettivo di rafforzare le capacità di analisi, rilevamento e prevenzione delle minacce cibernetiche e di supportare la produzione di intelligence di alta qualità sulle stesse minacce, attraverso i SOC e il centro di competenza europeo per la cybersicurezza.

Il meccanismo di cyber-emergenza si compone di 3 tipologie di intervento:

- le azioni di preparazione, quali ad esempio la verifica di potenziali criticità in settori cruciali e critici
- la creazione di una riserva europea di cybersicurezza, consistente in una serie di servizi di risposta agli attacchi da parte dei fornitori selezionati, che interverranno su richiesta di uno stato membro per supportarne in caso di incidenti rilevanti, la risposta e il recupero immediato dei servizi essenziali.
- l’assistenza reciproca mediante il sostegno offerto allo stato membro colpito da un cyber-attacco.