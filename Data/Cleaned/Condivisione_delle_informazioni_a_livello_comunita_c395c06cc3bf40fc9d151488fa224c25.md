# Condivisione delle informazioni a livello comunitario della NIS2

sottocapitoli: 9
.: Yes

## Dalla direttiva NIS1 alla direttiva NIS2 in tema di condivisione delle informazioni a livello comunitario

La direttiva `NIS2` ha introdotto rilevanti novità in quanto estende l’ambito di applicazione a nuovi settori, come i fornitori di servizi online (OSP) e le piattaforme di condivisione dell’economia digitale.

Uno dei punti centrali di questa normativa riguarda la condivisione delle informazioni sulla cybersicurezza, queste informazioni possono riguardare sia le minacce informatiche, che i casi di quasi incidenti, la vulnerabilità, le tecniche e le procedure, gli indicatori di compromissione, le tattiche avversarie, informazioni specifiche sugli attori delle minacce, allarmi di cybersicurezza e raccomandazioni sulla configurazione degli strumenti di cybersicurezza per rilevare minacce informatiche.

La condivisione di queste informazioni è incentivata se mira a prevenire o rilevare incidenti, ad attenuarne l’impatto, oppure se contribuisce ad aumentare il livello di cybersicurezza. In particolare questa condivisione può favorire la ricerca collaborativa tra enti pubblici e privati in merito alle minacce informatiche. Questo scambio di informazioni deve avvenire mediante accordi di condivisione delle informazioni sulla cybersicurezza che tengano conto della natura potenzialmente sensibile delle informazioni condivise. La direttiva impone agli stati membri l’obbligo di semplificare la stipula di accordi di condivisione delle informazioni e comunicazione sulla cybersicurezza, inoltre gli stati membri devono fornire assistenza per l’applicazione di tali accordi in linea con le loro misure strategiche.

Per quanto attiene, poi, alla transizione dalla NIS1 alla NIS2 si è fatto un sicuro passo avanti nell’adeguamento alle sfide odierne nel panorama cibernetico. L’espansione dell’ambito di applicazione, il focus sulla gestione dei rischi e l’aggiornamento delle misure di sicurezza riflettono l’evoluzione delle minacce e l’importanza crescente delle reti digitali e dei sistemi informativi. Le Direttive NIS nel loro complesso continuano, perciò, a svolgere, un ruolo cruciale nella promozione della sicurezza digitale in Europa, rivolte come sono state e come sono a garantire la resilienza delle infrastrutture digitali fondamentali, e in questo contesto la Direttiva NIS2 rispetto alla NIS1, che già mirava a sviluppare le capacità di cybersicurezza in tutta l’Unione, è sicuramente maggiormente performante nella mitigazione delle minacce ai sistemi informatici e di rete utilizzati dai fornitori dei servizi essenziali nei vari settori chiave

## Promozione della cooperazione tra gli stati membri, le autorità di regolamentazione e le organizzazioni private

I sistemi informatici e di rete occupano ormai una posizione centrale nella vita degli europei e hanno dato luogo a una rapida trasformazione digitale e una spinta della interconnessione della società europea e anche nei relativi scambi transfrontalieri. Tutto ciò ha portato a un’espansione del panorama delle minacce informatiche, con nuove sfide che richiedono risposte adeguate. 

La previsione della necessaria collaborazione tra gli stati membri, le autorità di regolamentazione e le organizzazioni private, è una previsione essenziale per affrontare le minacce informatiche le quali, come è noto non conoscono confini nazionali e richiedono un approccio coordinato.

La crescente complessità e sofisticazione degli attacchi informatici richiedono una risposta globale e coordinata; in questo contesto la `NIS2` emerge come un faro guida nell’unione europea, con l’obiettivo di promuovere la cooperazione tra gli stati membri, le autorità di regolamentazione e le organizzazioni private per affrontare le minacce informatiche a livello planetario.

La direttiva `NIS2` promuove l’istituzione di piattaforme di condivisione delle informazioni a livello europeo, consentendo agli stati membri e alle organizzazioni di scambiare informazioni sulle minacce in tempo reale, condivisione che permette a tutti di rimanere all’erta e di adottare contromisure immediate.

Il coordinamento delle risposte diventa perciò una necessità in quanto gli attacchi informatici possono avere effetti devastanti su scala nazionale e transnazionale, da qui la necessità dell’essenziale cooperazione tra gli stati membri e organizzazioni per coordinare le risposte di emergenza, mitigare gli impatti e ripristinare la normalità velocemente.

L’intendo della normativa è quello di massimizzare la difesa collettiva aggregando nazioni, organizzazioni, risorse e competenze e solo in tale quadro sarà possibile, avere una difesa collettiva più forte contro gli attacchi informatici globali. Lo scopo evidente è quello di ridurre la vulnerabilità globale condividendo informazioni sia sulle vulnerabilità individuali e di sistema sia le tattiche, oramai condivise e comuni, degli attaccanti.

## Il miglioramento della condivisione delle informazioni

La condivisione delle informazioni è un elemento chiave nella difesa contro le minacce informatiche, questa condivisione è fondamentale per identificare rapidamente le minacce emergenti, comprendere le tattiche degli attaccanti e sviluppare strategie di mitigazione.

La condivisione delle informazioni sulle minacce informatiche implica perciò la raccolta, l’analisi e la distribuzione di dati pertinenti sulle attività dannose online, dati che possono includere indicatori di compromissione (`IOC`). Gli `IOCs` sono dati che indicano la presenza di un potenziale attacco o di un’anomalia nella rete e possono includere indirizzi IP sospetti, nomi di dominio compromessi, firme di malware e altre informazioni rilevanti; quindi questa condivisione è essenziale per rilevare e rispondere rapidamente alle minacce e laddove l’organizzazione rileva un `IOCs` nella propria rete, può condividerlo con altre organizzazioni affinché possano verificare se sono anch’esse state colpite dalla stessa minaccia. 

Un elemento essenziale della condivisione delle informazioni è perciò la protezione della privacy e dei dati personali, la `NIS2` richiede che le informazioni condivise siano gestite in modo sicuro e in conformità con le leggi sulla privacy.

## La struttura della NIS2. I centri di coordinamento nazionali

Gli stati membri sono tenuti a istituire centri di coordinamento nazionali per la sicurezza delle reti e delle informazioni. Questi centri fungono da punti centrali per la raccolta, l’analisi e la condivisione di informazioni sulle minacce informatiche, garantendo una risposta rapida agli incidenti.

Questi centri rivestono un ruolo chiave nel promuovere una risposta armonizzata alle minacce informatiche. Ogni stato membro è tenuto a nominare un centro di coordinamento nazionale per facilitare il coordinamento tra le diverse entità coinvolte nella sicurezza cibernetica, inclusi operatori di servizi essenziali (`ESI`) e fornitori di servizi digitali (`DSP`). Questi centri hanno il compito di facilitare la condivisione rapida e affidabile di informazioni relative alle minacce informatiche, questo include la diffusione di avvisi di sicurezza indicatori di compromissione e informazioni sulle nuove vulnerabilità scoperte.

L’obiettivo intermedio dei centri è proprio quello di sviluppare una comprensione approfondita delle minacce al fine di adottare misure preventive e mitigative, inoltre offrono assistenza e supporto alle organizzazioni coinvolte, aiutandole a rispondere alle minacce e agli incidenti cibernetici in modo efficace. I centri collaborano a livello europeo per facilitare la condivisione transfrontaliera delle informazioni e la risposta alle minacce cibernetiche che possono avere un impatto su più paesi, promuovendo l’armonizzazione delle pratiche di sicurezza e la condivisione delle migliori strategie.

## La disciplina dei settori critici e degli operatori di servizi essenziali

La `NIS2` identifica settori critici (energia, trasporti, sanità) e operatori di servizi essenziali (OSE) che devono adottare misure di sicurezza adeguate a proteggere le loro reti e informazioni. Il funzionamento di questi settori è essenziale per il benessere quotidiano delle persone e per la stabilità economica. La `NIS2` riconosce l’importanza cruciale di proteggere questi settori da minacce informatiche che potrebbero interrompere il loro funzionamento e causare danni significativi.

La `NIS2` chiede che gli OSE implementino misure di sicurezza adeguate a proteggere le loro reti e i sistemi informativi da minacce informatiche, misure che possono includere la gestione delle vulnerabilità, l’accesso sicuro, la protezione dei dati e il monitoraggio costante delle attività anomale. Gli OSE hanno l’obbligo di notificare gli incidenti significativi alle autorità competenti, questo meccanismo di notifica promuove la trasparenza e permette alle autorità di reagire tempestivamente agli incidenti, prevenendo ulteriori danni e mitigando gli impatti negativi. La notifica degli incidenti consente anche di raccogliere dati importanti sugli attacchi informatici, contribuendo cosi a una migliore comprensione delle minacce in evoluzione.

## Piattaforme di condivisione delle informazioni

Queste piattaforme consentono agli stati membri e alle organizzazioni di scambiare informazioni sulle minacce in tempo reale, migliorando la consapevolezza delle minacce. In pratica sono infrastrutture tecnologiche appositamente progettate per agevolare la condivisione delle informazioni relative alla sicurezza cibernetica tra organizzazioni, stati membri e autorità competenti. 

L’obiettivo è quello di creare un ambiente in cui le informazioni tra loro pertinenti possano essere trasmesse in modo sicuro e strutturato. Le principali caratteristiche delle piattaforme di condivisione delle informazioni sono:

- la `sicurezza`: le piattaforme garantiscono la sicurezza dei dati condivisi, utilizzando metodi di crittografia avanzati e protocolli di sicurezza per proteggere le informazioni sensibili da accessi non autorizzati.
- l’`interoperabilità`: le piattaforme sono progettate per consentire a diverse organizzazioni e sistemi di comunicare tra loro senza problemi e favorendo la condivisione fluida delle informazioni tra le diverse parti interessate
- la `strutturazione` dei dati: la struttura delle informazioni condivise è fatto in modo per aumentare la comprensione e quindi l’analisi.
- l’`automazione`: le piattaforme possono automatizzare il processo di notifica e condivisione degli incidenti e delle minacce
- `feedback` e `analisi`: le piattaforme possono fornire strumenti per raccogliere feedback e analizzare l’efficacia delle misure di sicurezza adottate, il ciclo di feedback aiuta a migliorare costantemente le strategie di difesa comune e condivisa

## Fornitori di servizi digitali (FSD): misure di sicurezza e notifica incidenti

I `FSD` rappresentano un pilastro fondamentale dell’economia digitale dato che egli stessi includono: mercati online, motori di ricerca, servizi di cloud computing. In tale contesto sorge la necessità di avere nei settori misure di sicurezza adeguati che la `NIS2`, impone ai fornitori dei servizi digitali ossia l’obbligo di implementare misure di sicurezza adeguate a proteggere i propri sistemi e servizi dai rischi cibernetici, misure che possono includere: la gestione delle vulnerabilità, l’accesso sicuro, la protezione dei dati, il monitoraggio e il rilevamento costante delle attività.

Anche i fornitori di servizi digitali sono tenuti a notificare gli incidenti significativi alle autorità competenti. Questo meccanismo di notifica promuove la trasparenza e consente alle autorità di agire tempestivamente per mitigare gli impatti.

## Condivisione delle informazioni a livello comunitario

Gli stati membri, oltre a designare uno o più CSIRT sono tenuti a garantire che gli stessi dispongano di risorse e capacità tecniche adeguate, devono anche assicurare che i CSIRT abbiano i requisiti stabiliti nella direttiva e ciò al fine di garantire l’esistenza di capacità efficaci e compatibili per far fronte ai rischi e agli incidenti e garantire un’efficiente collaborazione a livello di unione.

La `NIS2` prevede percorsi per la condivisione delle informazioni a livello comunitario per una sicurezza robusta. La condivisione delle informazioni a livello comunitario si basa sulla premessa che le minacce informatiche non conoscono confini e quindi la risposta a tali minacce deve essere altrettanto senza confini. 

Attraverso la condivisione di conoscenze e dati pertinenti tra Stati membri e organizzazioni si promuove la creazione di un fronte unito contro le minacce cibernetiche. Una delle sfide principali nella lotta contro le minacce informatiche è la rapidità con cui si evolvono. Ciò richiede una risposta altrettanto rapida ed efficace. La condivisione delle informazioni a livello comunitario permette di rilevare tempestivamente le minacce emergenti e di identificare i modelli di attacco. Queste informazioni condivise consentono agli Stati membri e alle organizzazioni di adottare misure
preventive e mitigative in modo rapido, prevenendo potenziali danni.

La direttiva riconosce poi la necessita di condividere informazioni sensibili per affrontare le minacce in modo efficace sempre nel rispetto della privacy e della protezione dei dati, quindi viene stabilito un equilibrio tra la necessità di condividere informazioni critiche e la tutela dei diritti delle persone. Questo approccio garantisce che le informazioni condivise siano utili e pertinenti senza violare la privacy.

## Misure specifiche di protezione delle informazioni condivise

La `NIS2` stabilisce non solo misure generali ma anche misure specifiche volte a garantire la protezione delle informazioni condivise. L’accesso alle informazioni condivise deve essere limitato solo alle persone e alle entità autorizzate e questa misura di sicurezza evita che le informazioni cadano nelle mani sbagliate. Le persone che accedono alle informazioni condivise inoltre devono essere sottoposte a procedure di autenticazione robuste al fine di garantire che solo le persone autorizzate abbiano accesso a quelle informazioni corrispondenti al loro privilegio di accessibilità.

Misure preventive devono essere poi implementate e ciò al fine di prevenire la fuoriuscita accidentale o intenzionale di informazioni sensibili. Tra queste la limitazione del periodo di conservazione delle informazioni comporta la previsione che le informazioni condivise devono essere conservate solo per il tempo strettamente necessario alle finalità e solo sotto la responsabilità dei soggetti appositamente autorizzati e, che vi sia sempre un equilibrio tra condivisione e protezione dei dati.

Gli `IOC` possono essere condivisi attraverso piattaforme dedicate e utilizzate da altre organizzazioni per rilevare la presenza di minacce simili. Questo approccio bilanciato assicura che le informazioni condivise siano utili e pertinenti, senza compromettere la sicurezza e la privacy delle parti coinvolte.