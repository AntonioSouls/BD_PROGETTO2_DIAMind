# Le disposizioni introduttive

sottocapitoli: 7
.: Yes

## Perche una nuova direttiva?

La direttiva `NIS2` si presenta molto complessa essendo costituita da ben 46 articoli che si aggiungono ai 144. Gli stati membri avranno tempo fino al 18 ottobre 2024 per implementare un quadro normativo in grado di raggiungere gli obiettivi fissati dalla direttiva. Sarà dunque compito del nostro legislatore recepire gli obiettivi e armonizzare il quadro interno con le disposizioni sul perimetro nazionale di sicurezza cibernetica.

## L’art 1 (oggetto e ambito di applicazione)

L’oggetto della direttiva `NIS2` appare sin da subito più ampio rivolgendosi non solo alla sicurezza della rete e dei sistemi informativi ma anche agli utenti degli stessi nonché alla persone interessate dalle minacce informatiche. Stabilisce anche che prevederà obblighi per gli stati membri di adottare strategie nazionali di cybersicurezza, di creare autorità nazionali competenti, autorità di gestione delle crisi informatiche, punti di contatto unici e team di risposta agli incidenti informatici.

## L’art 2 (ambito di applicazione)

In questo articolo si indicano i soggetti cui si applica la direttiva `NIS2`: esso, pertanto, disciplina l’ambito soggettivo di applicazione della direttiva prevedendo tra i soggetti destinatari quelli pubblici o privati, operanti in uno dei settori critici indicati agli allegati $I$ o $II$ della direttiva.

La direttiva, invece, non si applica alle pubbliche amministrazioni che svolgono la loro attività nei settori della sicurezza nazionale, pubblica sicurezza o difesa attività di prevenzione indagini ed accertamento dei reati.

## L’art 3 (soggetti essenziali ed importanti)

La distinzione tra soggetti essenziali ed importanti va a sostituire quella prima prevista relativa agli operatori di servizi essenziali e fornitori di servizi digitali. Sono da considerarsi `essenziali` i prestatori di servizi fiduciari qualificati i registri di nomi qualificati nonché i prestatori di servizi DNS a prescindere dalle loro dimensioni, e i fornitori di reti pubbliche di comunicazione elettronica o di servizi di comunicazione elettronica che siano da considerarsi medie imprese,

Sono importanti i soggetti che non rientrano nel paragrafo 1

## L’art 4 (atti giuridici settoriali dell’Unione)

Agli atti giuridici settoriali è dedicato l’art 4, al fine di evitare a monte la frammentazione normativa in materia di misure di cybersicurezza e di obblighi di segnalazione degli incidenti, il considerando 22 prevede che la commissione valuti di adottare atti di esecuzione della direttiva `NIS2` che contengano misure di gestione dei rischi di cybersicurezza e obblighi di segnalazione ritenuti necessari per garantire un elevato livello di cybersicurezza.

L’art 4 stabilisce la regola per cui le disposizioni della presente direttiva non trovano applicazione qualora gli altri atti giuridici settoriali dell’UE prevedano di adottare misure di gestione dei rischi di cybersicurezza o di notificare gli incidenti significativi i cui effetti siano equivalenti a quelli che discendono dalle disposizioni della `NIS2`

Ai fini dell’equivalenza degli effetti degli obblighi, i soggetti essenziali ed importanti devono adottare le misure tecniche ed organizzative più adeguate per fronteggiare i rischi connessi alla sicurezza informatica basandosi su un approccio multi-rischio.

## L’art 5 (armonizzazione minima)

In assenza di norme armonizzate a livello di UE in materia di cybersicurezza ovvero in mancanza di un aggiornamento e rivisitazione delle norme a loro tempo stabilite con la precedente Direttiva NIS, i fornitori di servizi essenziali o importanti di cui sopra da un lato e gli utenti di detti servizi, dall’altro, si troverebbero di fronte a 27 regimi di cybersicurezza differenti, che comporterebbero livelli di protezione disuguali e una distorsione della concorrenza tra le imprese di Stati membri diversi. Tali disparità comportano costi aggiuntivi e creano difficoltà per le imprese che offrono beni o servizi transfrontalieri.

Inoltre è probabile che un’attuazione non ottimale delle norme in materia di cybersicurezza in uno Stato membro abbia ripercussioni sul livello di cybersicurezza di altri Stati membri, in particolare in considerazione degli intensi scambi transfrontalieri.

## L’art 6 (definizioni)

Per `sistemi informativi` di rete rientrano le reti di comunicazione elettronica, qualsiasi dispositivo o gruppo di dispositivi interconnessi o collegati, uno o più dei quali eseguono, in base a un programma, un’elaborazione automatica dei dati digitali; i dati digitali conservati, elaborati, estratti o trasmessi per mezzo di tali reti di comunicazione elettronica o dispositivi ai fini del loro funzionamento, del loro uso, della loro protezione e della loro manutenzione.

Con l’espressione `sicurezza dei sistemi informativi` ci si riferisce alla capacità dei sistemi informativi e di rete di resistere, con un determinato livello di confidenza, agli eventi che potrebbero compromettere la disponibilità, l’autenticità, l’integrità o la riservatezza dei dati conservati, trasmessi o elaborati o dei servizi offerti da tali sistemi informativi e di rete o accessibili attraverso di essi. L’utilizzo dei termini “disponibilità”, “autenticità”, “integrità” e “riservatezza” nella suddetta definizione fa riferimento a tutti e quattro gli obiettivi di protezione connessi alla sicurezza dei sistemi informativi e di rete.

Per `cybersicurezza` si intende l’insieme delle attività necessarie per proteggere la rete e i sistemi informativi, gli utenti di tali sistemi e altre persone interessate dalle minacce informatiche.

Per `strategia nazionale` per la `cybersicurezza` si intende un quadro coerente di uno stato membro che prevede priorità e obiettivi strategici in materia di cybersicurezza e la gobernance per il loro conseguimento in tale stato membro.

Sulla nozione di quasi incidente, incidente, incidente di cybersicurezza su vasta scala si evidenzia che i concetti sottendono una scala di eventi, dal meno grave al più grave, che possono investire la sicurezza dei sistemi informatici. Nel primo caso un attentato al sistema evitato o che per qualsiasi ragione non si è verificato; l’incidente è invece l’evento che compromette la sicurezza del sistema
informatico e quindi la sua disponibilità, integrità, autenticità o riservatezza; quello su vasta scala è l’evento superiore alla capacità dello Stato membro di rispondervi o che comunque investe almeno due Stati membri. Per gestione degli incidenti si intende il complesso delle azioni o delle attività
volte a prevenire il verificarsi degli stessi ovvero il farvi fronte una volta verificatisi.

Per rischio si intende la potenziale perdita o danno derivante da un incidente ovvero la probabilità che l’incidente si verifichi.

Per minaccia informatica deve intendersi qualsiasi circostanza, evento o azione che potrebbe danneggiare, perturbare o avere un impatto negativo di altro tipo sulla rete e sui sistemi informativi, sugli utenti di tali sistemi e altre persone; essa è significativa quando le perdite materiali o immateriali sono considerevoli.

(le altre definizioni si possono trovare sul libro)