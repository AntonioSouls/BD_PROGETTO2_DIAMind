# La cooperazione a livello dell’Unione e internazionale

sottocapitoli: 10
.: Yes

## La necessità di cooperazione internazionale e le sfide da affrontare a livello globale

Con la crescente dipendenza dalle tecnologie digitali e da internet, si è evoluto però il panorama delle minacce ad esse connesse e gli attacchi informatici sono diventati sempre più sofisticati, frequenti e di grande impatto.

La natura asimmetrica che caratterizza gli attacchi cyber fa si che anche le nazioni più piccole e tecnologicamente meno avanzate possano rappresentare minacce informatiche più significative per le nazioni più avanzate. La cooperazione in ambito cyber, non è solo un tema di coordinamento tra governi, ma anche di allineamento con le organizzazioni internazionali, di collaborazione tra forze dell’ordine ed enti del settore privato. Alcuni esempi possono essere la condivisione di informazioni su attacchi in corso, realizzazione di esercitazioni congiunte di difesa cyber, attività di capacity building, definizione condivisa di standard tecnici e procedurali, definizione di norme e regole per un comportamento responsabile degli stati nel cyberspazio.

Lavorando insieme, i paesi possono sfruttare le rispettive competenze, risorse e capacità per fare sistema e migliorare la cyber-resilienza, rispondendo in modo più efficace a un quadro di minacce in continua evoluzione. In campo giudiziario, la cooperazione internazionale è elemento essenziale per perseguimento dei criminali informatici che operano a livello transfrontaliero, e per favorirne l’estradizione. La promozione della cooperazione internazionale nel campo della cybersicurezza  può aiutare a mitigare i rischi di conflitto, estendendone quindi la portata anche al campo della diplomazia internazionale. 

Quindi si è capito che la collaborazione internazionale è necessaria, ma il quadro di attuazione effettiva è ancora molto parziale e frammentato; alcune delle molte sfide sono:

- differenze nella priorità nazionali in materia di cyberisicurezza
- disparità legali e normative
- preoccupazioni sulla sovranità nazionale
- temi di privacy e differenti trattamenti dei dati personali dei propri cittadini
- mancanza di fiducia tra nazioni dovuta a considerazioni di natura politica

Inoltre il rapido ritmo dei progressi tecnologici e l’emergere di nuovi paradigmi, come il quantum computing e l’intelligenza artificiale, rappresentano sfide ulteriori anche per gli sforzi di cooperazione internazionale, che sempre di più richiedono risposte agili e adattive da parte della comunità internazionale.

## Buone pratiche di cooperazione globale e il ruolo delle organizzazioni internazionali

Per promuovere la cooperazione internazionale nel campo della cybersecurity e del cybercrime viene utilizzata la convenzione di Budapest sulla criminalità informatica, un trattato internazionale volto ad armonizzare le leggi nazionali e a rafforzare la cooperazione tra i Paesi nella lotta alla criminalità informatica.

Un intera sezione della convezione è dedicata alla cooperazione internazionale tra forze dell’ordine e autorità giudiziarie transfrontaliere e regola tutti gli aspetti di accesso, scambio e trasmissione di prove elettroniche da e per altre giurisdizioni. Questa convezione è inoltre strumento operativo per le richieste di mutua assistenza legale in materia di cybercrime e più in generale di prove elettroniche.

Tornando in ambito di cybersecurity, tra le buone pratiche di cooperazione internazionale su policy e regolamentazione, certamente si considerano le numerose iniziative per favorire dialoghi regionali e multilaterali sulla cybersecurity condotte da organizzazioni internazionali, il più rappresentativo dei quali è certamente il gruppo di esperti governativi delle nazioni unite sugli sviluppi nel campo dell’informazione e delle telecomunicazioni nel contesto della sicurezza internazionale.

## La situazione in Europa e la prima Direttiva NIS per la cooperazione tra stati

Il panorama della sicurezza informatica in Europa ha visto un incremento significativo degli attacchi cyber, sia in termini di varietà che di quantità e delle relative conseguenze, questo durante la fine del 2022 e prima metà del 2023. La direttiva `NIS` è tutt’oggi una pietra miliare negli sforzi dell’UE per rafforzare la resilienza in materia di cybersicurezza e per migliorare la cooperazione tra gli stati membri. Di seguito sono evidenziati 3(4) aspetti della direttiva `NIS` che sono particolarmente significativi nel contesto della collaborazione tra stati e che rappresenteranno il punto di partenza per le considerazioni che seguiranno in merito alla `NIS2`:

- raggiungimento un elevato livello comune di sicurezza per le reti e i sistemi informativi nell’Unione europea
- imposizione agli stati membri di istituire una rete di CSIRT nazionali, con l’obiettivo di facilitare lo scambio di informazioni e la cooperazione nella risposta agli incidenti cyber. Questa rete funge da piattaforma per gli stati membri per condividere le migliori pratiche, informazioni sulle minacce a allarmi tempestivi, migliorando cosi la loro capacità collettiva di prevenire, mitigare e rispondere alle minacce informatiche.
- introduzione del concetto di cooperazione transfrontaliera e di scambio di informazioni tra stati membri. La condivisione di informazioni rilevanti potrebbe essere effettuata in caso di incidenti transfrontaliere o minacce informatiche questo perché la direttiva impone agli stati interessati di cooperare e coordinare i propri sforzi di risposta in casi del genere.
- la direttiva NIS ha inoltre istituito un primo quadro di cooperazione con ENISA per supportare gli stati membri nell’attuazione delle disposizioni della direttiva e facilitare lo scambio di competenze e migliori pratiche.

Ciononostante la cooperazione a livello dell’unione europea non sembra ancora perfettamente fluida e continuativa come negli auspici della prima versione della NIS. Una delle sfide principali in questo ambito è la mancanza di armonizzazione e coerenza nelle strategie e nelle politiche di cybersicurezza all’interno dei Paesi UE.

Questa mancanza di allineamento può portare a discrepanze nel livello di preparazione ad attacchi cyber, e nelle capacità di risposta, creando vulnerabilità. 

## NIS2 e cooperazione tra stati. Perimetro di analisi

La direttiva `NIS2` ha segnato uno spostamento verso un approccio più coordinato e armonizzato alla cybersicurezza all’interno dell’UE, riconoscendo l’interconnessione delle infrastrutture digitali e la necessità di un’azione collettiva per mitigare le minacce informatiche.

La cooperazione a livello dell’Unione europea viene rafforzata ulteriormente, e agli stati membri vengono forniti strumenti legislativi per realizzare azioni comuni di risposta alle minacce cyber e per gestire in modo condiviso i rischi emergenti posti dalla trasformazione digitale. Nei seguenti capitoli verranno analizzati articoli relativi alla cooperazione a livello dell’Unione e internazionale previsti dalla normativa `NIS2`, in particolare:

- il gruppo di cooperazione
- la rete degli CSIRT
- la rete europea delle organizzazioni di collegamento per le crisi informatiche
- la cooperazione internazionale
- relazione sullo strato di cybersicurezza nell’unione
- revisioni tra pari

## Il gruppo di cooperazione

Il gruppo di cooperazione era stato già definito nel contesto della prima direttiva NIS, ma i compiti che gli vengono affidati con la direttiva NIS2 ne estendono l’ambito di intervento, ne qualificano l’operato come organismo di vero e proprio indirizzo delle politiche di cybersecurity dell’Unione europea, e gli conferiscono un ampio mandato in termini di coordinamento delle azioni di risposta ad incidenti informatici.

Il gruppo, composto da rappresentanti degli stati membri, della commissione e dell’ENISA rappresenta un pilastro fondamentale della struttura di governance della cybersecurity in Europa, facilitando il coordinamento, lo scambio di buone pratiche e l’assistenza reciproca tra gli stati membri. I compiti del gruppo possono essere riassunti in 5 macroaree di attività:

- `supporto strategico`: il gruppo è punto di riferimento per le autorità competenti, sia a livello nazionale che della commissione europea per l’orientamento sulle politiche di cybersecurity. Inoltre si confronta periodicamente con i portatori di interesse del settore privato, sia per discutere le attività per raccogliere le istanze relative a nuove sfide strategiche
- `condivisione delle informazioni`: il gruppo funge da forum per la condivisione di informazioni e avvisi tempestivi sia tra membri che con la commissione europea, riguardanti minacce informatiche, incidenti, vulnerabilità quasi incidenti, iniziative di sensibilizzazione, attività di formazione, esercitazioni e sviluppo competenze, e tutto ciò che concerne l’applicazione della direttiva nei singoli contesti nazionali.
- `cooperazione e assistenza mutua tra strati membri`: il gruppo ha il mandato di analizzare e discutere possibili richieste di assistenza da parte di uno o più dei propri membri
- `monitoraggio`: il gruppo ha il compito di stabilire metodologia e aspetti organizzativi delle revisioni tra pari, ed elaborare relazioni per la commissione e il parlamento europeo.
- `sviluppo delle capacità`: il gruppo coordina le attività di capacity building a supporto degli stati membri

L’istituzione del gruppo di cooperazione ai sensi della Direttiva NIS2 potenzia quindi, e di molto, i compiti che erano già previsti nella Direttiva NIS e lo rende vero e proprio organismo di governo delle politiche di cybersecurity comunitarie e di implementazione della direttiva negli Stati membri.
Gli effetti auspicati avranno un impatto diretto sulla capacità di risposta e mitigazione degli incidenti da parte degli Stati membri, sulla condivisione transfrontaliera di informazioni di intelligence su minacce in atto, sull’allineamento delle strategie nazionali di cybersecurity, su una migliore
resilienza dei settori critici e sulla promozione della cultura in materia di cybersicurezza.

## La rete degli CSIRT

La rete degli CSIRT, è già costituita con la direttiva NIS, ma la direttiva NIS2 ne estende il mandato, sia ereditando l’espansione del numero di settori coinvolti, sia introducendo un numero di compiti aggiuntivi, volti a rafforzarne il ruolo di coordinamento operativo e di nucleo di risposta per crisi informatiche e/o incidenti di larga scala che interessano più paesi membri.

Questa rete opera come un sistema decentralizzato, con i singoli CSIRT in ciascuno stato membro che costituiscono i nodi della rete, con l’obiettivo di conseguire una rapida condivisione e un coordinamento snello dello scambio di informazioni in caso di incidenti transfrontalieri di cybersicurezza. Più nel dettaglio, i compiti della rete possono essere riassunti nelle seguenti microaree di azione:

- `condivisione informazioni operative`: si fa lo scambio di informazioni su incidenti in corso, le minacce informatiche, i rischi e le vulnerabilità.
- `condivisione informazioni di contesto`: si ha lo scambio informativo sulle capacità dei CSIRT, con riferimento sia alle capacità di tipo tecnico, quali la dotazione di tecnologie e gli strumenti adottati, sia alle competenze interne, specialistiche e non, e ai piani eventuali di gestione della formazione delle risorse chiave.
- `condivisione tecnologica`: la rete può facilitare anche il trasferimento e lo scambio di tecnologie, strumenti, best practice e politiche di cybersicurezza tra gli stati membri.
- `cooperazione tecnica in caso di incidente`: su richiesta di un membro la rete può favorire non solo uno scambio speditivo di informazioni con gli altri membri, ma anche attuare una risposta coordinata a un incidente, con lo scopo di supportare la risposta del singolo, ma anche di prevenire la propagazione dell’incidente al di fuori della sua giurisdizione.

## La rete europea delle organizzazioni di contratto per le crisi cyber

La NIS2 introduce e istituisce la rete europea delle organizzazioni di collegamento per le crisi informatiche. La rete è istituita per assicurare una gestione coordinata ed efficiente degli incidenti e delle crisi cyber su vasta scala e garantire il miglior coordinamento tra stati membri e con le istituzioni europee di riferimento.

la rete è costituita dai rappresentati delle autorità di gestione delle crisi informatiche degli stati membri e dalla commissione europea, il cui ruolo è di osservatore a meno che la crisi in questione non abbia una portata significativa su servizi e attività che rientrano nell’ambito di intervento della direttiva NIS2, nel qual caso la commissione stessa assume un ruolo operativo, mediante le proprie articolazioni dedicate.

La rete ha compiti operativi che possono essere raggruppati sulle seguenti categorie macro di azione:

- `coordinamento operativo`: la rete coordina la gestione degli incidenti e delle crisi informatiche su larga scala, e supporta le decisioni a livello politico che da tali crisi possono discendere. In questo contesto la rete può fornire indicazioni sui piani di risposta ad eventi critici sviluppati a livello nazionale.
- `sviluppo delle capacità`: la rete promuove lo scambio informativo tra i propri membri, per lo sviluppo di conoscenza situazionale condivisa e aumenta pertanto il livello di preparazione delle strutture competenti a potenziali incidenti o crisi informatiche di ampia portata.

## La cooperazione internazionale

Dove opportuno l’Unione può concludere accordi internazionali, con paesi terzi o organizzazioni internazionali che consentano e organizzino la loro partecipazione ad attività particolari del gruppo di cooperazione, della rete di CSIRT e di EU-CyCLONe.

Questo non esclude il diritto dei paesi membri di cooperare con paesi terzi sulla gestione delle vulnerabilità e la gestione dei rischi di cybersecurity, sempre in conformità al diritto dell’unione europea. Tali attività possono riguardare tutti i contesti operativi che sono ritenuti utili a instaurare un clima di fiducia e di collaborazione.

Ad oggi manca in questo ambito, un consenso sufficientemente ampio per condividere norme univoche che possano valore su scala globale, e gli strumenti a disposizione fanno riferimento molto spesso ad accordi bilaterali tra Stato e Stato.

## Relazione sullo stato della cybersicurezza nell’Unione

Lo stato della cybersicurezza dell’Unione richiede la produzione di una relazione biennale, da realizzarsi in carico a ENISA e al gruppo di cooperazione. La relazione viene presentata al parlamento europeo e comprende gli aspetti seguenti:

- una valutazione del rischio di cybersicurezza a livello dell’unione, che tenga conto del panorama delle minacce informatiche
- una valutazione dello sviluppo delle capacità di cybersecurity nei settori pubblico e privato dell’Unione
- una valutazione del livello generale di consapevolezza in materia di cybersicurezza e di igiene informatica tra i cittadini e i soggetti, comprese le piccole e medie imprese.
- una valutazione aggregata del risultato delle revisioni tra pari
- una valutazione aggregata del livello di maturità delle capacità e delle risorse di cybersicurezza dell’unione, comprese quelle a livello settoriale, nonché del livello di allineamento delle strategie nazionali di cybersicurezza degli stati membri

## Revisioni tra pari

Questa è un’azione che rientra nel campo di responsabilità del gruppo di cooperazione, affiancato dalla commissione, da ENISA e se del caso dalla rete di CSIRT. L’obiettivo è di contribuire a trarre insegnamenti dalle esperienze dei singoli stati membri, rafforzare la rete di fiducia e mutua assistenza e conseguire quel livello comune di cybersicurezza che è negli obiettivi di tutto l’impianto normativo della NIS2

Le revisioni si prevede che siano condotte da esperti designati da almeno 2 stati membri, diversi dallo stato membro oggetto di revisione. Gli esperti conducono la valutazione secondo il principio di buona collaborazione, tramite visite in presenza e interviste da remoto e in accordo a codici di condotta stilati dal gruppo di cooperazione, inclusi i vincoli su potenziali conflitti di interessi e i necessari obblighi di riservatezza sulle informazioni trattate.

Il meccanismo di revisione tra pari non era previsto nella normativa NIS, e rappresenta un segnale forte di concretezza che il legislatore ha voluto dare per focalizzare la realizzazione delle previsioni della normativa e incrementare al contempo il livello di cooperazione e fiducia tra stati dell’unione.