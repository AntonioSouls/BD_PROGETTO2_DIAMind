# Le policies coordinate per la cybersicurezza

sottocapitoli: 8
.: Yes

## La policy della strategia nazionale per la cybersicurezza

La strategia nazionale per la cybersicurezza comprende:

- gli obiettivi e le priorità della strategia per la cybersicurezza dello strato membro che riguardano in particolare i settori individuati dalla direttiva NIS2
- un quadro di governance per la realizzazione degli obiettivi e delle priorità
- un quadro di governance che chiarisca i ruoli e le responsabilità dei pertinenti portatori di interessi a livello nazionale, a sostegno della cooperazione e del coordinamento a livello nazionale tra le autorità competenti, i punti di contatto unici e i CSIRT ai sensi della presente direttiva, nonché il coordinamento e la cooperazione tra tali organismi e le autorità competenti
- un meccanismo per individuare le risorse e una valutazione dei rischi nello stato membro in questione
- l’individuazione delle misure volte a garantire la preparazione e la risposta agli incidenti e il successivo recupero dagli stessi, inclusa la collaborazione tra il settore pubblico e quello privato
- un elenco delle diverse autorità e dei diversi portatori di interessi coinvolti nell’attuazione della strategia nazionale per la cybersicurezza
- un quadro strategico per il rafforzamento del coordinamento tra tutte le autorità competenti
- un piano comprendente le misure necessarie per aumentare il livello generale di consapevolezza dei cittadini in materia di cybersicurezza.

## L’ordinamento giuridico italiano e la policy dell’istituzione dell’agenzia per la cybersicurezza nazionale

Nell’ordinamento giuridico è stato scelto di istituire un agenzia nella presidenza del consiglio anche per adempiere a quei compiti che sarebbero derivati dalla normativa. 

Il testo di legge vuole disciplinare in via unificata il settore della cybersicurezza in Italia; tra le sue novità più importanti, si segnalano l’istituzione, dell’agenzia per la cybersicurezza nazionale e la definizione della nuova architettura nazionale di cybersicurezza. 

(`NON COMPLETO`)

## L’agenzia per la cybersicurezza nazionale

L’istituzione dell’agenzia per la cybersicurezza nazionale ha comportato lo spostamento di numerose funzioni, che nei precedenti assetti di competenza erano di altri organi.

L’agenzia per la cybersicurezza nazionale è creata a tutela degli interessi nazionali nel campo della cybersicurezza. Da un punto di vista di qualificazione l’agenzia per la cybersicurezza nazionale costituisce: autorità nazionale per la cybersicurezza, autorità nazionale competente NIS e punto di contatto unico in materia di sicurezza delle reti e dei sistemi informativi e autorità nazionale di certificazione della cybersicurezza.

In quanto autorità nazionale di cybersicurezza, l’ACN è chiamata ad assicurare ferme le competenze di altre amministrazioni e le attribuzioni del ministero dell’interno nella qualità di autorità nazionale di pubblica sicurezza.

L’agenzia come autorità nazionale competente NIS si sostituisce in una certa misura al dipartimento delle informazioni per la sicurezza cui il decreto legge perimetro cibernetico aveva assegnato tale ruolo. Viene anche disegnata come punto di contatto unico in materia di sicurezza delle reti e dei sistemi informativi, essendo cosi chiamata a svolgere una funzione di collegamento e raccordo al fine di garantire la cooperazione transfrontaliera tra l’autorità nazionale competente NIS con le rispettive autorità di altri stati membri.

## L’ACN come punto di contatto unico

La direttiva NIS2 prevede che ogni stato membro designi o istituisca una o più autorità competenti responsabili della cybersicurezza e dei compiti di vigilanza, le quali controllano l’attuazione della stessa direttiva a livello nazionale. L’ACN già disegnata autorità competente, diventa cosi un’agenzia avente una rilevanza comunitaria, al pari delle autorità amministrative indipendenti, avendo acquisito altresì la funzione di punto di contatto unico per lo stato italiano.

Gli Stati membri garantiscono che le proprie autorità competenti e i propri punti di contatto unici siano dotati di risorse adeguate per svolgere in modo efficiente ed efficace i compiti loro assegnati e conseguire in questo modo gli obiettivi della presente direttiva. Ogni Stato membro notifica alla Commissione, senza indebiti ritardi, l’identità dell’autorità competente e del punto di contatto unico, i loro compiti e qualsiasi ulteriore modifica dei medesimi. Ciascuno Stato membro deve così rendere pubblica l’identità della propria autorità competente, mentre la Commissione elabora un elenco dei punti di contatto unici disponibili.

## Le strategie nazionali e l’ausilio dell’ENISA

Gli stati membri valutano ai sensi della direttiva NIS le proprie strategie nazionali per la cybersicurezza periodicamente e almeno ogni cinque anni sulla base di indicatori chiave di prestazione e se necessario le aggiornano. L’`ENISA` assiste gli stati membri nell’elaborazione o aggiornamento di una strategia nazionale per la cybersicurezza e di indicatori chiave di prestazione per la relativa valutazione, onde allinearla ai requisiti e agli obblighi di cui anche alla direttiva NIS2.

L’`ENISA` contribuiva all’obiettivo generale di garantire un elevato livello di sicurezza delle reti di comunicazione e dei sistemi informativi e di contrasto al cybercrime nel contesto unionale, nella prospettiva di sviluppare una cultura in tema di cybersicurezza di cui avrebbero beneficiato diffusamente i singoli cittadini, le imprese e le pubbliche amministrazioni.

L’idea era quella di porre l’agenzia nella condizione di apportare un più robusto e tangibile sostegno nell’avere il consenso di gestire operativamente gli incidenti informatici con azioni di supporto, anche per quanto riguarda l’attuazione della NIS. Ed è in quest’ottica che l’`ENISA` ricoprirà un ruolo di primo piano sia nella gestione del sistema di certificazione sia nella lotta ai cyber-attacchi.

L’`ENISA` in quanto hub di competenze nell’ambito della cybersicurezza, consegue gli obiettivi prefissati in virtù della propria indipendenza, fornendo consulenza e assistenza di qualità tecnico-scientifica e rendendo disponibile il suo patrimonio informativo.

## Quadri nazionali di gestione delle crisi informatiche

Con l’art9 direttiva NIS2 viene sancito che ogni stato membro designi o istituisca una o più autorità competenti responsabile della gestione degli incidenti e delle crisi di cybersicurezza su vasta scala, in tal modo dando l’indicazione di potenziamento delle competenze di agenzie già istituite come l’ACN.

Gli stati membri provvedono affinché tali autorità dispongano di risorse adeguate per svolgere i compiti loro assegnati in modo efficace ed efficiente, inoltre assicurando la coerenza con i quadri nazionali esistenti di gestione generale delle crisi.

Ogni Stato membro individua le capacità, le risorse e le procedure che possono essere impiegate in caso di crisi ai fini della Direttiva NIS2 ed adotta un piano nazionale di risposta agli incidenti e alle crisi di cybersicurezza su vasta scala in cui sono stabiliti gli obiettivi e le modalità della gestione degli incidenti e delle crisi di cybersicurezza su vasta scala.

Entro tre mesi dalla designazione o istituzione dell’autorità di gestione delle crisi informatiche, ciascuno Stato membro notifica alla Commissione l’identità della propria autorità e qualsiasi ulteriore modifica alla stessa. Gli Stati membri presentano alla Commissione e alla rete europea delle organizzazioni di collegamento per le crisi informatiche le informazioni pertinenti relative ai requisiti in merito ai propri piani nazionali di risposta agli incidenti e delle crisi di cybersicurezza su vasta scala entro tre mesi dall’adozione di tali piani. Gli Stati membri possono omettere informazioni se e nella misura in cui ciò sia necessario ai fini della loro sicurezza nazionale; sempre gli stati membri provvedono affinché ogni CSIRT:

- disponga di un’infrastruttura di informazione e comunicazione adeguata, sicura e resiliente attraverso la quale scambiare informazioni con i soggetti essenziali e importanti e con gli altri portatori di interesse pertinenti
- contribuisca allo sviluppo di strumenti sicuri per la condivisione delle informazioni

## Il cyberspazio come ambito spaziale per l’esercizio di una funzione pubblica

Il `cyberspazio` non è un ambito territoriale di uno stato, sia perché la dottrina non lo include fra gli elementi costruttivi, sia perché non vi è nessun accordo internazionale che lo definisca come tale sia perché questo particolare ambito spaziale ha una sua difficoltà oggettiva di delimitazione.

Il significato spaziale può essere attribuito alla relazione tra le differenti pagine, considerando le pagine non girate come presenti da qualche altra parte. Il concetto di `cyberspazio` quindi si riferisce non al contenuto presentato al navigatore, ma piuttosto alla possibilità di navigare tra differenti siti tramite i cicli di feedback tra l’utente ed il resto del sistema, che crea così il potenziale di incontrare sempre qualcosa di inatteso e sconosciuto.

Ciò spiega perché nel `cyberspazio` lo stato vi operi per il rispetto del suo ordinamento giuridico con settori specializzati delle forze di polizia, con la difesa da attacchi di cyberwarfare da raggruppamenti specializzati delle forze Armate.

## La delineazione perimetro nazionale di sicurezza cibernetica e l’esercizio delle competenze del golden power

I soggetti inclusi nel perimetro nazionale di sicurezza cibernetica sono tenuti a predisporre annualmente l’elenco degli asset ritenuti “strategici” per la fornitura dei servizi essenziali e funzioni essenziali di rispettiva pertinenza e con riferimento a tali asset, ad adottare misure nell’ottica di assicurare elevati livelli di sicurezza e a notificare eventuali incidenti al CSIRT attivo presso l’ACN.

(`NON CAPISCO COME VIENE ESERCITATO IL GOLDEN POWER`)

## La complessa individuazione dello spazio cibernetico e la sua riduzione con la perimetrazione cibernetica dello stato digitale

L’evoluzione delle potenzialità della rete verso uno spiccato livello di interazione tra utente e suo ambiente di vita, continua progressivamente a ridisegnare sia lo spazio pubblico sia lo spazio privato, marcando quella che per molti è una discontinuità radicale con il passato, ma per altri un’opportunità per reinterpretare istituti giuridici che, proprio di fronte alla prova di questa realtà, dimostrano la loro insostituibilità concettuale.

Nel territorio dello Stato la potestà funzionale resta assorbita nella generica potestà di governo, e il perimetro nazionale non può essere sovrapponibile al territorio; invece può essere considerato come delimitazione dello stato digitale. La perimetrazione dello stato digitale comporta non una sua difesa, perché lo stato digitale incide su un “non luogo”, ma un esercizio di una pubblica funzione derivata dalla sovranità statale.

Proprio come forma di esercizio della “sovranità digitale” dovremmo ritenere l’esercizio del golden power sul Perimetro nazionale cibernetico. Operativamente, l’attivazione dei poteri speciali che ricadono sotto il golden power da parte dello Stato nei confronti delle società è valido solo per quelle che svolgano attività di rilevanza strategica nei suddetti settori e che, nel caso vi sia l’acquisizione di quote societarie al di sopra di una certa soglia prefissata, presentino una notifica alla Presidenza del Consiglio dei ministri per segnalarlo

Tuttavia la particolare intensità dell’operatività della Presidenza del Consiglio anche con riguardo al DIS ed alle Agenzia di sicurezza, con il monitoraggio continuo dei soggetti che operano nell’ambito del Perimetro, rappresenta un fattore induttivo affinché essi effettuino la notifica senza ricorrere a pratiche elusive della normativa. Ciò finisce per definire una peculiarità dell’esercizio del golden power nel Perimetro nazionale di sicurezza cibernetica e una maggiore garanzia della sua applicazione.

Il `perimetro nazionale di sicurezza cibernetica` viene istituita come una modalità organizzativa al fine di assicurare un livello elevato di sicurezza delle reti, e i sistemi informativi e dei servizi informatici delle amministrazioni pubbliche, degli enti e degli operatori nazionali, pubblici e privati, da cui dipende l’esercizio di una funzione essenziale dello stato, ovvero la prestazione di un servizio essenziale per il mantenimento di attività civili, sociali o economiche fondamentali per gli interessi dello stato. Inoltre si ricorre alla previsione della regolamentazione attraverso i decreti del presidente del consiglio dei ministri, per il contemperamento delle disposizioni in materia di valutazione della presenza di fattori di vulnerabilità che potrebbero compromettere l’integrità e la sicurezza delle reti inerenti ai servizi di comunicazione elettronica a banda larga basati sulla tecnologia 5G e dei dati che vi transitano con le misure volte ad individuare le attività di rilevanza strategica per il sistema di difesa e di sicurezza nazionale.