# L’importanza della cybersecurity nelle strutture di reti

sottocapitoli: 3
.: Yes

## Cenni per una sommaria definizione di cybersecurity e di cyberdefence

La parola `cybersecurity` deriva dalle crasi di 2 parole cyberspace e security. Secondo una prima ricostruzione la definizione di cybersecurity dà l’idea di “sistema di sicurezza che protegge la rete telematica di uno Stato o di altro ente da eventuali intrusioni perpetrate per via informatica”. E’ più opportuno però ricondurre la cybersecurity a quell’insieme di tecnologie, programmi, processi e tecniche concepiti e messi in atto per proteggere dispositivi, dati e reti informatiche.

La definizione appena data richiama 3 concetti:

- protezione dei contenuti, dei dati e delle informazioni
- protezione hardware come PC, smartphone, mainframe, server, ecc.
- protezione dei software come programmi, reti, database e archivi digitali

Quindi già da queste affermazioni si può dire che il concetto di cybersecurity è piuttosto rarefatta e teoricamente in possibile espansione. Una sicurezza totale da ogni forma di aggressione è oggettivamente impossibile, quindi in ambito di cybersecurity è sempre e comunque necessario un costante aggiornamento delle tecniche e delle metodologie di protezione.

I progressi fatti dagli hacker e dai creatori di virus determinano in parallelo il progresso e la crescita qualitativa dei sistemi di protezione; si può tentare di fare un parallelismo con il mondo biologico dicendo che la preda è il sistema attaccato e il predatore il criminale informatico, ricordando che l’evoluzione porta ad un perfezionamento delle armi di entrambi senza far dominare nessuno dei due.

La `cyberdefense` invece è definita come: misura proattiva per rilevare od ottenere informazioni su un’infrazione informatica, attacco informatico o imminente operazione informatica; ovvero per determinare l’origine di un’operazione che comporta l’avvio di una contromisura preventiva o informatica contro la fonte d’aggressione.

La difesa informatica si concentra sulla prevenzione, il rilevamento e la fornitura di risposte tempestive agli attacchi o alle minacce, in modo che nessuna infrastruttura o informazione venga manomessa. Con la crescita del volume e la complessità degli attacchi informatici, la difesa informatica è essenziale per la maggior parte delle entità al fine di proteggere le informazioni sensibili e salvaguardare le risorse. Dette queste cose è quindi necessario avere una costante operatività ed una efficiente vigilanza ininterrotta con elevatissime capacità di rilevamento ed applicazione di contromisure agli attacchi.

## Implementazione in ambito dell’UE delle policies in materia di cybersecurity

A seguito degli attentati terroristici di Madrid dell’11 marzo 2004, si è iniziato a ragionare in tema di sviluppo di strategie nazionali di cybersecurity, la cooperazione ed il rafforzamento delle capacità dei vari gruppi di intervento per la sicurezza informatica in caso di incidente.

Nel giugno del `2004` anche alla luce dei pericoli legati alla cybersicurezza, il consiglio europeo ha richiesto la preparazione di una strategia globale per la protezione delle infrastrutture critiche e la commissione europea nell’ottobre del 2004 ha adottato una comunicazione in materia di protezione delle infrastrutture critiche nella lotta contro il terrorismo nella quale si elencavano una serie di misure per aumentare la prevenzione, la preparazione e la risposta a livello europeo in caso di attentati contro le infrastrutture critiche.

La commissione continuando il suo lavoro sulla protezione delle infrastrutture critiche ha adottato nel novembre del `2005` un libro verde che raccoglie indicazioni sulle diverse alternative strategiche possibili in materia di EPCIP il quale l’obiettivo consiste nel garantire che ci siano livelli adeguati e omogenei di sicurezza nella protezione delle infrastrutture critiche avendo anche sistemi di reazione rapide.

Nel `2009` è stato proposto di introdurre misure di sicurezza nel campo della comunicazioni elettroniche regolamentando i servizi e le reti di comunicazione elettronica disponendone la sicurezza e l’integrità.

Nel `2013` è stato adottata la strategia dell’unione europea per la sicurezza cibernetica che invitava anche gli stati membri ad adottare specifiche normative nazionali al fine di prevenire e rispondere agli attacchi che colpiscono i sistemi di telecomunicazione in Europa.

La strategia è bifasica:

- la prima fase è l’enunciazione di una comunicazione della commissione per gli affari esteri e la politica di sicurezza che delinea una strategia dell’UE per la cybersicurezza.
- la seconda fase è l’emanazione della direttiva `NIS` presentata dalla commissione sulla sicurezza delle reti e dell’informazione.

## Le policies del Consiglio europeo della UE in materia di cybersicurezza e di diplomazia cibernetica

Il consiglio europeo della UE nell’ambito anche delle policies si è costantemente espresso, nel senso che i suoi stati membri devono rafforzare la cyber-resilienza e sviluppare solide capacità di cybersicurezza e cyberdifesa.

Il quadro strategico dell'UE in materia di cyberdifesa sostiene lo sviluppo delle capacità di difesa informatica, rafforzando la protezione cibernetica delle infrastrutture di sicurezza e difesa. Le conclusioni del Consiglio europeo del 2013 hanno richiesto lo sviluppo di questo quadro strategico, che, attraverso la sua attuazione, ha rafforzato significativamente le capacità di cyberdifesa degli Stati membri.

Questa strategia sottolinea l'importanza di aumentare le capacità di protezione dell'UE, rispondere alle crisi esterne e rafforzare l'UE come comunità di sicurezza. Gli sforzi in materia di sicurezza e difesa mirano a migliorare il ruolo strategico dell'UE e la sua capacità di agire autonomamente se e quando necessario, promuovendo l'efficacia e l'interoperabilità delle capacità civili e militari.