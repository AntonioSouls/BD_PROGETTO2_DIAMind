# Giurisdizione, vigilanza ed esecuzione

sottocapitoli: 9
.: Yes

## Introduzione

Gli attacchi informatici, sempre più sofisticati e dannosi, sono in vertiginoso aumento e riguardano tutti i settori, tra quelli più colpiti sono la pubblica amminstrazione, il settore sanitario, bancario e finanziario, le infrastrutture digitali e i trasporti.

Nel contesto digitale i fattori di rischio sono molteplici e non limitati all’ambito tecnologico, gli attacchi informatici possono alterare gli equilibri politici degli stati, compromettere diritti fondamentali delle persone e in relazione alle infrastrutture critiche causare gravi conseguenze alle comunità, istituzioni, imprese e cittadini.

## Cenni sul quadro normativo e sulle iniziative in ambito europeo fino alla direttiva NIS2

Nella realizzazione di un sistema di prevenzione e difesa le istituzioni europee hanno iniziato, a partire dal 2000, ad analizzare la questione della sicurezza delle reti e delle informazioni individuando le nuove minacce rappresentate dalla criminalità informatica e alcune misure e soluzioni per contrastarle.

La commissione ha proposto una serie di misure concrete per fronteggiare tali minacce che sono: iniziative di sensibilizzazione e formazione degli utenti, il sistema europeo di segnalazione e informazione in caso di emergenza informatica, il sostegno alle attività di certificazione, una specifica legislazione in materia di criminalità informatica e l’individuazione di misure nazionali nonché la cooperazione nazionale.

Il quadro normativo europeo, in continua evoluzione e articolato, deve adeguarsi al processo tecnologico e ai molteplici scenari di minacce che mettono a rischio il funzionamento delle reti e dei sistemi informativi degli stati membri e complessivamente dell’Unione europea. 

`NON FINITO`

## Giurisdizione e territorialità

Il capo `V` della direttiva `NIS2`, contempla la questione della `giurisdizione` e `territorialità` fissando al primo paragrafo dell’art 26 il principio generale secondo il quale i soggetti che rientrano nel suo ambito di applicazione sono considerati sotto la giurisdizione dello stato membro nel quale sono stabiliti.

Ci sono però alcune eccezioni, la prima riguarda i fornitori di reti pubbliche di comunicazione elettronica che sono considerati sotto la giurisdizione dello stato membro nel quale forniscono i loro servizi a prescindere dal luogo dove essi sono stabiliti. La seconda eccezione sono i fornitori di servizi DNS che sono considerati sotto la giurisdizione dello stato membro in cui hanno lo stabilimento principale nell’unione europea. Nel caso in cui non sia possibilie individuare lo stato membro o le decisioni siano prese fuori dall’unione europea si dovrà applicare il successivo criterio secondo il quale lo stabilimento principale è quello nello stato membro in cui sono effettuate le operazioni di cybersicurezza. E’ prevista la designazione di un rappresentante nell’unione europea per il soggetto che senza esservi stabilito offre servizi nel territorio di uno stato membro; il rappresentante è una persona fisica o giuridica stabilita nell’unione europea, espressamente designata ad agire per conto di un fornitore di servizi DNS, un registro dei nomi TLD, ecc. 

La mancata designazione del rappresentante nell’unione europea non è priva di conseguenze, infatti costituisce una violazione degli obblighi previsti dalla direttiva `NIS2` e ha il potere di promuovere nei suoi confronti un’azione legale.

## Vigilanza ed esecuzione: aspetti generali

Nel quadro delineato dalla direttiva `NIS2`, al fine di garantire nell’Unione europea un livello elevato comune di cybersicurezza, assumono un ruolo centrale gli obblighi in materia di vigilanza ed esecuzione previsti in capo agli stati membri.

Secondo la stessa Commissione europea, le differenze in termini di cyber-resilienza tra gli stati membri sono state accentuate dalle variazioni considerevoli delle risorse finanziarie e umane. Di qui anche l’esigenza di imporre agli stati membri:

- la designazione di una o più autorità nazionali competenti in materia di cybersicurezza per lo svolgimento dei compiti di vigilanza
- l’individuazione di un punto di contatto unico nazionale in materia di cybersicurezza, ovvero il single-point-of-contact (SPOC).

La Direttiva NIS2 contraddistingue tra un regime di vigilanza `ex ante` per i soggetti essenziali e un regime di vigilanza `ex post` per i soggetti importanti, regime quest’ultimo che impone alle autorità competenti di adottare provvedimenti quando ricevono elementi di prova o indicazioni che un soggetto importante non soddisfa i requisiti di sicurezza e di segnalazione degli incidenti. Gli Stati membri devono imporre alle rispettive autorità competenti di monitorare efficacemente e di adottare le misure necessarie per garantire l’osservanza della Direttiva `NIS2`.

## Misure di vigilanza relative a soggetti essenziali

La direttiva `NIS2` attribuisce agli stati membri il compito di introdurre misure di vigilanza o di esecuzione da adottare nei confronti dei soggetti essenziali. In dettaglio sono previsti diversi poteri che gli stati membri devono assicurare alle autorità competenti, nell’esercizio dei rispettivi compiti di vigilanza, nei confronti dei soggetti essenziali; più precisamente, esse devono poterli sottoporre a ispezioni sul posto e vigilanza a distanza, nonché a controlli casuali, svolti da professionisti competenti

Nei riguardi dei soggetti essenziali si possono poi effettuate scansioni di sicurezza basate su criteri di valutazione dei rischi obiettivi, non discriminatori, equi e trasparenti, se necessario in cooperazione con il soggetto in questione. Le autorità competenti devono, inoltre, disporre del potere di avanzare richieste di accesso a dati, documenti e altre informazioni necessari allo svolgimento dei compiti di vigilanza, nonché di dati che dimostrino l’attuazione di politiche di cybersicurezza, quali i risultati di audit sulla sicurezza effettuati da un controllore qualificato e i relativi elementi di prova.

Allo scopo di evitare possibili abusi e delimitare l’esercizio dei suddetti poteri, è importante rilevare l’obbligo a carico dell’autorità competenti di indicare la finalità della richiesta e le informazioni domandate nei casi di richieste accesso a informazioni, dati e documenti.

## Misure di esecuzione nei confronti dei soggetti essenziali

Le misure di esecuzione imposte ai soggetti essenziali devono essere effettive, proporzionate, dissuasive e tenere conto delle circostanze di ciascun singolo caso. Nell’ambito di tali misure di esecuzione, gli stati membri hanno il compito di attribuire alle rispettive autorità nazionali competenti un complesso di poteri tali da consentire di emanare avvertimenti relativi a violazioni della direttiva `NIS2` nonché di adottare istruzioni vincolanti.

Le autorità nazionali competenti potranno anche imporre ai soggetti essenziali di informare le persone fisiche o giuridiche, in favore delle quali forniscono servizi o svolgono attività, quando sussiste la possibilità di una minaccia che in base alle sue caratteristiche tecniche, si presume possa avere un grave impatto sui sistemi informativi e di rete del soggetto o degli utenti con danni materiali o immateriali considerevoli.

I soggetti essenziali potranno essere anche obbligati ad attuare, entro un termine congruo, le raccomandazioni fornite dopo un audit sulla sicurezza; potranno essere anche obbligati a pubblicare in dettaglio i profili di violazione della direttiva `NIS2` nonché a subire da parte degli organismi o organi giurisdizionali competenti secondo il diritto nazionale, l’applicazione di una sanzione amministrativa pecuniaria.

## Misure di vigilanza ex post per i soggetti importanti

L’art 33 della direttiva `NIS2`, prevede la possibilità di intervenire attraverso misure di vigilanza ex-post nei confronti di un soggetto importante qualora gli stati membri acquisiscano elementi di prova, indicazioni o informazioni su possibili violazioni. In questi casi le autorità competenti nazionali adottano misure efficaci, proporzionate e dissuasive, tenendo conto delle circostante del singolo caso.

Gli Stati membri devono attribuire alle autorità competenti il potere di sottoporre, nell’esercizio dei rispettivi compiti di vigilanza, i soggetti importanti almeno alle seguenti misure: ispezioni in loco e vigilanza ex post a distanza, effettuate da professionisti competenti; audit sulla sicurezza mirati, svolti da un organismo indipendente o da un’autorità competente; scansioni di sicurezza basate su criteri di valutazione dei rischi obiettivi, non discriminatori, equi e trasparenti, se necessario, con la cooperazione del soggetto interessato; richieste di qualsiasi informazione necessaria a valutare ex post le misure di gestione dei rischi di cybersicurezza adottate dal soggetto.

## Misure di esecuzione nei confronti dei soggetti importanti

Gli Stati membri hanno anche il compito di consentire alle autorità competenti, nell’esercizio dei rispettivi poteri di esecuzione nei confronti dei soggetti importanti, di provvedere almeno a: emanare avvertimenti relativi a violazioni della Direttiva NIS2 da parte dei soggetti coinvolti; adottare istruzioni vincolanti o un’ingiunzione che impongano a tali soggetti di porre rimedio alle carenze individuate o alle violazioni degli obblighi previsti dalla Direttiva NIS2; imporre ai soggetti in questione di cessare le condotte in violazione della Direttiva NIS2 e di astenersi dal replicarle; imporre ai soggetti interessati di adottare misure di gestione dei rischi di sicurezza informatica che siano conformi all’art. 21 o di prevedere obblighi di segnalazione conformi alle prescrizioni di cui all’art. 23 secondo modalità e tempi determinati; imporre l’obbligo di informare le persone fisiche o giuridiche cui forniscono servizi o per cui svolgono attività potenzialmente interessati da una minaccia informatica significativa in merito alla natura della minaccia stessa e alle eventuali misure
protettive o correttive che possano essere adottate da tali persone fisiche o giuridiche in risposta a tale minaccia; imporre agli interessati di attuare le raccomandazioni fornite in seguito ad un audit sulla sicurezza entro un termine ragionevole; imporre ai soggetti interessati di rendere pubblici e dettagliati gli aspetti delle violazioni della Direttiva NIS2; imporre o chiedere l’imposizione, da parte degli organismi o organi giurisdizionali competenti secondo la legislazione nazionale, di una sanzione amministrativa pecuniaria132.

## Misure di vigilanza ed esecuzione: cooperazione e assistenza reciproca

La Direttiva NIS2 ha, altresì, attribuito agli Stati membri il compito di consentire alle autorità nazionali competenti di cooperare con le omologhe autorità dello Stato membro interessato.

In particolare, gli Stati membri devono stabilire l’obbligo a carico delle autorità competenti nazionali, a norma della Direttiva NIS2, di informare il forum di sorveglianza quando esercitano i relativi poteri di vigilanza ed esecuzione finalizzati a garantire il rispetto degli obblighi previsti dalla Direttiva NIS2 da parte di un soggetto essenziale o di un soggetto importante che è stato designato
come fornitore terzo critico di servizi di tecnologie dell’informazione e della comunicazione.

La cooperazione e l’assistenza reciproca tra autorità competenti è, altresì, disciplinata dalla Direttiva NIS2 in caso di misure di vigilanza ed esecuzione nei confronti di un soggetto che fornisce servizi in più di uno Stato membro o fornisce servizi in uno o più Stati membri e i suoi sistemi informativi e di rete sono ubicati in altri Stati membri. Le autorità competenti di uno Stato membro informano e consultano, attraverso il punto di contatto unico le autorità degli altri Stati membri interessati in merito alle misure di vigilanza ed esecuzione adottate. Tale informativa e consultazione rientrano nell’ambito della prevista cooperazione e assistenza reciproca tra le autorità degli Stati membri interessati

Sempre in tale contesto di cooperazione e assistenza reciproca, l’autorità nazionale può chiedere di adottare misure di vigilanza o esecuzione a un’altra autorità competente. Riguardo al contenuto, tale assistenza reciproca può riguardare richieste di informazioni e misure di vigilanza, comprese richieste di effettuare ispezioni in loco, vigilanza a distanza oppure audit sulla sicurezza mirati. Per assicurare l’efficace e coerente attuazione delle misure di vigilanza o esecuzione è anche prevista la possibilità di ricevere assistenza reciproca, proporzionata alle proprie risorse, a seguito della richiesta avanzata da un’autorità competente ad un’altra.

Le attività di vigilanza possono essere svolte congiuntamente tra le autorità competenti di diversi Stati membri qualora le stesse lo ritengano opportuno e sussista un accordo congiunto